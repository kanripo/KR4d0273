# -*- mode: mandoku-view -*-
#+TITLE: 水心集
#+DATE: 2015-09-23 10:24:08
#+PROPERTY: LASTPB  <md:KR4d0273_SBCK_002-1a>
#+PROPERTY: JUAN 3

<md:KR4d0273_SBCK_002-25b>¶
<md:KR4d0273_SBCK_003-1a>¶
<pb:KR4d0273_WYG_003-1a>
欽定四庫全書
　水心集巻三
　　　¶　　　　　　　　　　宋　葉適　撰
　　奏議
　　　法度總論一¶
欲自為其國必先觀古人之所以為國論者曰古今¶異
時言古者常不通於今此其為説亦確而切矣雖¶然天
下之大民此民也事此事也疆域内外建國立¶家下之
<pb:KR4d0273_WYG_003-1b>
情偽好惡上之生殺予奪古與今皆不異也¶而獨曰古
今異時言古則不通於今是擯古於今絶¶今於古且使
為國者無所斟酌無所變通一切出於¶苟簡而不可裁
制矣故古今異時之論雖不可廢然¶臣有獻於此願陛
下深思之盖陛下之欲自為¶其國者必將因其己行襲
其舊例聽其巳然而不加<md:KR4d0273_SBCK_003-1b>¶振救之術以日入於積壞則
不可謂之自為其國苟¶為不因巳行不襲舊例不聽巳
然而加之以振救之¶術則如之何而可必将以意行之
<pb:KR4d0273_WYG_003-2a>
以心運之忽出於¶一人之智慮而不合於天下之心則
其謀愈謬而政¶愈疎矣故臣所謂有獻於此請陛下先
觀古人之¶所以為國夫觀古人之所以為國非必遽傚
之也故¶觀衆器者為良匠觀衆病者為良醫盡觀而後
自為¶之故無泥古之失而有合道之功且古之為國具
在¶方冊而巳其觀之弗難也陛下幸進臣而敎之指¶數
策畫不終朝食而古人為國之大槩森然見於目¶中矣
陛下深覽太息作而深惟以斷自聖志則不¶待食頃而
<pb:KR4d0273_WYG_003-2b>
所以自為其國者可決意行之而無難矣<md:KR4d0273_SBCK_003-2a>¶夫以封建為
天下者唐虞三代也以郡縣為天下者¶秦漢魏晉隋唐
也法度立於其間所以維持上下之¶勢也唐虞三代必
能不害其為封建而後王道行秦¶漢魏晉隋唐必能不
害其為郡縣而後霸政舉故制¶禮作樂文書正朔律度
量衡正名分别嫌疑尊賢舉¶能厚民美俗唐虞三代之
所謂法度也至於國各自¶行其政家各自専其業累世
而不易終身而不變考¶察緩而必黜陟簡而信此所以
<pb:KR4d0273_WYG_003-3a>
不害其封建而行王¶道也秉威明權簿書期㑹課計功
効核虚實驗勤惰¶令行禁止役省刑清秦漢魏晉隋唐
之所謂法度也¶至於以一郡行其一郡以一縣行其一
縣賞罰自明¶予奪自専刺史之問有條司隷之察不煩
此所以不<md:KR4d0273_SBCK_003-2b>¶害其郡縣而行霸政也論者所謂古今異時
言古不¶通於今者謂王霸之未易分唐虞三代之未易
復而¶已若将得其法度以制四海之命不去其所以害
是¶者而劫劫然惴惴然害之愈深守之愈固膠而不解
<pb:KR4d0273_WYG_003-3b>
滯而不通此豈有古今之異時哉盖古人之所以為¶國
者雖各繫其徳之厚薄化之淺深世祚之長短然¶陛下
即而觀之豈有欲其行之而乃從而害之者乎¶然則今
世之法度其害之者重大而難去深逺而難¶知矣視古
之無害而求去今之害則陛下之國其¶大方數千里舉
而自為以復祖宗之舊雪百年¶之恥無不可者矣¶
　　　法度總論二<md:KR4d0273_SBCK_003-3a>¶昔人之所以得天下也必有以得之其失天下也亦¶必
<pb:KR4d0273_WYG_003-4a>
有以失之得失不相待而行是故不矯失以為得¶何也
盖必有真得天下之理不俟乎矯其失而後得¶之也矯
失以為得則必䘮其得唐虞三代皆有相因¶之法而不
以桀紂之壞亂廢湯禹之治功漢雖滅秦¶亦多因秦舊
然大抵天下之政日趨於細而法日加¶密矣惟其猶有
自為國家之意而不専以懲創前人¶之失計矯而反之
遂以為功且東漢之末四方分割¶壞亂甚矣魏武雖嚴
科條審律令以重足屏息操制¶羣下而截然使人各得
<pb:KR4d0273_WYG_003-4b>
自盡以行其職守者猶在也¶至晉之敗尤甚於漢南北
角立遞興遞滅及其崛然¶自見者猶皆自有為國之意
使其下無飾非養過之<md:KR4d0273_SBCK_003-3b>¶心人存政舉隨其所立亦或瞭
然可見及隋之末年¶䘮亂蠭起癰疽潰裂而太宗一旦
立法定制疏明簡¶直上下易遵然則魏不以諱漢之失
為興唐不以懲¶隋之亡為强夫興亡治亂各有常勢欲
興者繇興之¶塗將敗者趨敗之門此其所以不相待而
非出於相¶矯也唐末之亂重以五代雖生人之無寧嵗
<pb:KR4d0273_WYG_003-5a>
久矣然¶考其所以禍敗亦何以逺過於秦漢晉隋之亡
盖國¶之将亡則其形證固已若此矣而本朝所以立國¶
定制維持人心期於永存而不可動者皆以懲創五¶季
而矯唐末之失䇿為言細者愈細密者愈密揺手¶舉足
輒有法禁而又文之以儒術輔之以正論人心¶日柔人
氣日惰人才日弱舉為懦弛之行以相與奉<md:KR4d0273_SBCK_003-4a>¶繁密之法
遂掲而號於世曰此王政也此仁澤也此¶長久不變之
術也以仁宗極盛之世去五季逺矣¶而其人之懲創五
<pb:KR4d0273_WYG_003-5b>
季者不忘也至於宣和又加逺¶矣其法度紊失而亦曰
所以懲創五季而巳况靖¶康以後本朝大變乃與唐末
五季同為禍難之餘¶紹興更新以及於今日然觀朝廷
之法制士大夫¶之議論隄防扄鐍孰曰非矯唐末而懲
創五季也哉¶夫以二百餘年所立之國専務以矯失為
得而真所¶以得之之道獨棄置而未講故舉一事本以
求利於¶事也而卒以害是事立一法本以求利於法也
而卒¶以害是法上則明知其不可行而姑委之於下下
<pb:KR4d0273_WYG_003-6a>
則¶明知其不可行而姑復之於上虚文相挻浮論相倚<md:KR4d0273_SBCK_003-4b>¶故君子不可用而用小人官不可任而任吏人情事¶理
不可信而信法惟其惻怛寛平麤得古人之意而¶文具
亡實亦獨何以異於周秦之弊哉於是中原分¶剖而不
悟其繇請和仇讐而不激其憤皆言今世之¶病而自以
為無療病之方甘心自處於不可振救以¶坐視其敗據
往鑒今而陛下深思其故者豈非真¶所以得之之道未
講歟誠講之而行之當舉者舉當¶廢者廢昔之密者今
<pb:KR4d0273_WYG_003-6b>
為疎昔之細者今為大今日出¶令而明日丕變矣何俟
於卒嵗之久哉¶
　　　法度總論三¶
所謂舉一事求利於事而卒以害是事立一法求利¶於
法而卒以害是法者何也今朝廷之法度其經<md:KR4d0273_SBCK_003-5a>¶久常行
不可改變者十數條而已而皆為法度之害¶故用人以
資格為利而資格為用人之害銓選以考¶任為利而考
任為銓選之害薦舉以關陞改官為利¶而關陞改官為
<pb:KR4d0273_WYG_003-7a>
薦舉之害至於任子則有數害自員¶郎致仕即得䕃補
為一害太中大夫待制以上䕃補¶得京官為一害一人
入仕世爵無窮為一害今者汰¶其謬濫限其員數又為
一害科舉亦有數害取人以¶藝既薄於古今併與藝而
失之為一害古者化天下¶之人而為士使之知義今者
化天下之人而¶為士盡以入官為一害解額一定多者
冒濫少者陸¶沉奔走射利䘮其初心於今之法又自壞
之為一害¶一預鄉貢老不成名以官錫之既不擇賢又
<pb:KR4d0273_WYG_003-7b>
不信藝<md:KR4d0273_SBCK_003-5b>¶徒曰恩澤官曹充滿人才敗壞又為一害夫京
師之¶學有考察之法而以利誘天下州縣之學無考察
之¶法則聚食而已而學校之法為害制舉所以求卓越¶
方聞之士而責之於記誦取之以課試所言不行所¶習
不用而制科之法為害博學宏詞昔以罷詞賦而¶進人
於應用之文耳美官要職遂為捷徑一居是選¶莫可退
解而宏詞之法為害募役之法本以免天下¶之為役者
耳今也保正長之弊通天下皆患之而役¶法為害昔之
<pb:KR4d0273_WYG_003-8a>
勅律總核萬事朝廷隨時制宜定為¶新書以一條貫有
出意見莫知推行但曰撿坐申嚴¶而巳而新書為害國
家本患州縣之過失不得上¶聞故置監司以禁切之今
也禁切監司之法又甚於<md:KR4d0273_SBCK_003-6a>¶州縣之吏豈以監司為非其
人乎抑惟其人而必用¶是法乎而監司之法為害府史
胥徒所以行文書給¶趨走雖堯舜不能廢也而今也植
根固本不可揺動¶大官拱手惟吏之從而吏胥為害又
因以推昔之所¶行行經界則經界為害行保甲則保甲
<pb:KR4d0273_WYG_003-8b>
為害行方田¶則方田為害行青苗市易則青苗市易為
害舉事立¶法無非所以求利而事立法行則無非為害
上下内¶外亦舉皆知其為害矣然而賢者則以為是必
不可¶求之害庸愚者則恃其有是害也足以自容而其
小¶人則或求甚於所害天下皆行於法度之害而不䝉¶
於法度之利二百年於此日極一日嵗極一嵗天下¶之
人皆以為不知其所終陛下将何以救之哉故<md:KR4d0273_SBCK_003-6b>¶臣願陛
下掲其條目而治之去害而就利使天下¶曠然一日得
<pb:KR4d0273_WYG_003-9a>
行昭昭之塗雖三代以上逺而未易言¶兩漢及唐之盛
世可必致也¶
　　　資格¶
請言資格為用人之害以賢舉人以徳命官賢有小¶大
徳有小大而官爵從之一定而不易此堯舜以來¶之常
道也無有所謂自賤而厯貴循小官之次而後¶至於卿
相如近世之所謂資格者然堯舜以來逺矣¶未可遽復
則資格用人未可遽廢至於不能得資格¶之利而受資
<pb:KR4d0273_WYG_003-9b>
格之害資格之害深則人皆棄賢而為¶愚治道日壞而
不自知此不得不因今之法而少變¶之也夫計日月累
資考雖堯舜三代則亦有然者而<md:KR4d0273_SBCK_003-7a>¶不以是待天下之賢
才有徳之人何者賢才有徳之¶人以此官而稱此人可
也豈可疑其資格未至而姑¶遲之哉至漢人則已患苦
其弊守相列侯為九卿九¶卿為三公天下之賢才伏而
俗吏用矣伊吕周召之¶儔非其不為秦漢以後出而法
度使之然也唐太宗¶雖以戰伐取天下而用人能盡其
<pb:KR4d0273_WYG_003-10a>
才不拘攣於常格¶以起一時之治尚有可喜盖資格者
生於世之不治¶賢否混并而無可别故以此限之耳而
本朝遂以¶治世而行衰世之法藝祖太宗所用猶未有
定¶式惟上所拔間得魁磊之士至咸平景徳初資¶格始
稍嚴一寇準欲出意取天下士而上下羣攻之¶故李沆
王旦在真宗時王曽吕夷簡富弼韓琦在<md:KR4d0273_SBCK_003-7b>¶仁宗英宗時
司馬光吕公著在哲宗時數人以¶謹守資格為賢名重
當世惟王安石破資格以用人¶一時所謂名士力争而
<pb:KR4d0273_WYG_003-10b>
不勝其後章惇蔡京王黼秦¶檜相踵效之然而進小人
而亂天下者此五人也繇¶五人之所用則當以不守資
格為諱雖然資格非善¶法明矣而李沆十數人者以守
資格得名而其時亦¶以稱治何也盖能别其流品以分
君子小人之塗以¶定清濁髙下之序彼其號為徳度智
略足以居大位¶者亦已素許之矣特欲其履歴以實之
而已矣故其¶人有自小官而其望已足為卿相至其久
也亦卒為¶之若此者可謂得資格之利也今也不然無
<pb:KR4d0273_WYG_003-11a>
有流品¶無有賢否繇出身而關陞繇關陞而改官知縣
繇改<md:KR4d0273_SBCK_003-8a>¶官知縣而為四轄六院繇四轄六院而為察官繇
察¶官而為卿監繇卿監而為侍從繇侍從而為執政大¶
臣或繇知州監司而為郎繇郎而為卿監侍從執政¶資
深者序進格到者次遷而已矣若是而欲以舉賢¶才起
治功其可得乎侍從不薦士宰執不舉賢執資¶格而進
曰此足以任此矣陛下雖欲責之以事詢¶之以謀彼安
所從知乎此臣所謂受資格之害也且¶本朝廢資格而
<pb:KR4d0273_WYG_003-11b>
用人無若王安石章惇蔡京王黼秦¶檜之為相守資格
以用人無若李沆王旦王曾吕夷¶簡富弼韓琦司馬光
吕公著之為相然考其功效驗¶其人才本朝以資格為
用人之利也故臣欲¶陛下審乎資格之實念今日人才
衰乏已甚稍加變<md:KR4d0273_SBCK_003-8b>¶通號召收拾以終成資格之利而不
受資格之害且¶天之生才也甚難人主之得才也亦甚
難母夭閼摧¶折之使至於盡盖今世猶有可用之人誠
使朝廷¶之資格一出於人才之所當用則有資格之利
<pb:KR4d0273_WYG_003-12a>
而無¶資格之害矣¶
　　　銓選¶
何謂銓選之害甄别有序黜陟不失者朝廷之要¶務也
故自一命以上皆欲用天下之所謂賢者而不¶以便其
不肖者之人竊怪人主之立法常為不肖者¶之地而消
靡其賢才以俱入於不肖而巳而其官最¶要其害最甚
者銓選也吏部者朝廷㗋舌之處也¶尚書侍郎者天子
貴近之臣也處之以其地任之以<md:KR4d0273_SBCK_003-9a>¶其官與之以甄别黜
<pb:KR4d0273_WYG_003-12b>
陟天下士大夫之柄而乃立法¶以付之曰吾一毫不信
汝也汝一毫不自信也其人¶之賢否其事之罪功其地
之逺近其資之先後其禄¶之厚薄其闕之多少則曰是
一切有法矣天下法度¶之至詳曲折詰難之至多士大
夫不能一舉措手足¶不待刑法而自畏者顧無甚於銓
選之法也嗚呼與¶人以官賦人以禄生民之命繇此而
出矣使加之意¶天下不於此乎望治風俗不於此乎求
厚人才不於¶此乎責實而将安所取之奈何舉天下之
<pb:KR4d0273_WYG_003-13a>
大柄而自¶束縛蔽䝉之塵坌蠧折乃為天下大弊之源
乎雖然¶是㡬百年於是矣其相承者非一人之故學士
大夫¶勤身苦力誦説孔孟傳道先王未嘗不知所謂治
道<md:KR4d0273_SBCK_003-9b>¶者非若今日之法度也及其一旦之為是官噤舌拱¶
手四顧吏胥以問其所嘗知之法今吏胥上下其手¶以
視之其人亦抗然自卞曰吾有司也固當守此法¶而已
嗟夫豈其人之本若是陋哉陛下有是名器¶為鼓舞羣
動之具與奪進退以叙天下何忍襲數百¶年之弊端汨
<pb:KR4d0273_WYG_003-13b>
没於區區壞爛之法以消靡天下之人¶才而甘心以便
其不肖如此則治道安從出而治功¶安從見哉况自唐
中世以前吏部用人之意猶有可¶考今之所循者乃其
衰亂之餘弊耳百王之常道不¶容於陛下而不復也夫
曰私曰偏曰怨曰謗曰動¶衆曰招權此末世之庸人所
以恐喝其上而疑壞治¶道於将興之時者也陛下深考
昔人之已行毅然<md:KR4d0273_SBCK_003-10a>¶不惑於衆因今之銓選一二人而付
之盖今之大臣¶與人以堂除者乃昔日銓選常行之事
<pb:KR4d0273_WYG_003-14a>
大臣不知其¶職任有大於此而止以堂除為宰相之大
權堂除為¶宰相之大權則無怪銓選為奉行文書之地
也使今¶日銓選得稍稍自用若堂除之選盡歸銓部然
後大¶臣知職位而銓選亦少助朝廷用人尚書侍郎¶者
不虚設矣¶
　　　薦舉¶
何謂薦舉之害使天下之大吏得薦舉天下之卑官¶宜
若為善法矣而今乃為大害且關陞令録職官改¶官京
<pb:KR4d0273_WYG_003-14b>
官若陞朝官又轉而至員郎此朝廷自設限¶隔以分貴
賤而使人非舉不得入若三考若四考有<md:KR4d0273_SBCK_003-10b>¶舉者三人若
六考若七考有舉者五人則關陞則改¶官朝廷之立是
法也豈不曰吾不徒與以賢能而¶與賢能不自知以薦
而知乎然則朝廷嵗與人以¶關陞改官者豈曰此誠賢
與能者乎大吏嵗舉人以¶改官者亦豈曰此誠賢與能
乎其人之得關陞改官¶者义豈曰吾誠賢與能者乎上
不信其舉人者舉人¶者不信其求舉者求舉者不以自
<pb:KR4d0273_WYG_003-15a>
信必曰是皆不可¶知而朝廷之法既巳如此則不得不
出於此朝¶廷亦曰吾之立法既已如此則不得不聽其
如此然¶則是上下相與為市均付於不可知而已故奔
競成¶風干謁盈門較權勢之輕重不勝其求若此者不
特¶下之人知之上之人亦知之矣方其人之未得出乎<md:KR4d0273_SBCK_003-11a>¶此也卑身屈體以求之僕𨽻賤人之所恥而不恥也¶此
豈復有其中之所存哉及其人之既得脱乎此也¶抗顏
荘色以居之彼其下者又為卑身屈體之状以¶進焉彼
<pb:KR4d0273_WYG_003-15b>
亦安受之而巳相承若此則以此見舉以此¶舉人陛下
之人才壞而生民受其病無足疑者嗟¶夫其始則或不
至是矣而流弊之極皆固守而不思¶變且京朝官者已
為天下之所貴而朝廷亦自貴¶之矣不自貴而使天下
亦不知貴之宜在朝廷無¶不可為而計今或未之能也
今合多而考累而任使¶其積日計月而無在官之過者
可以循至於次第之¶京官毋必舉焉其誠可舉者因今
之法而舉之與之¶以今之所與之官若是則庶幾乎士
<pb:KR4d0273_WYG_003-16a>
之稍自重者知<md:KR4d0273_SBCK_003-11b>¶有常途之可繇而不汲汲焉為是卑身
屈體以求之¶則僕𨽻賤人之所恥者亦或知恥矣其舉
人者不困¶於求者之多庶幾乎知所自立而或能真舉
其賢能¶以報上矣解舉官之急姑用是要以風俗稍善
治道¶稍明循次而進必無俟乎舉者而大吏或以舉其
才¶則朝廷信而用之拔於常調此薦舉之正也然此¶有
司之事執政大臣之所當請而後行朝改夕定非¶若兵
財之有所難也睥睨隠忍此而不為之遂為天下¶之大
<pb:KR4d0273_WYG_003-16b>
患亦可悲也¶
　　　任子¶
何謂自員郎致仕即得䕃補為一害人臣以子任官¶亦
國之重事也其與之宜當於義而稱於恩使朝<md:KR4d0273_SBCK_003-12a>¶廷録功
紀舊之意有所表見今自舉主而改官率十¶餘年而至
員郎繇常調入仕不過佐郡而止其功業¶未有以異且
從而官其子豈以為是庸庸無所短長¶之士而必使繼
世為之邪且又其仕而顯者職任功¶效或見稱於天下
<pb:KR4d0273_WYG_003-17a>
而不幸其官止於員郎則所以得¶任其子弟者亦無異
於常調而至此者此所謂其義¶不當而恩不稱也¶
何謂自太中大夫待制以上䕃補得京官為一害京¶官
者朝廷之所貴重使天下士大夫更六七考用¶舉主五
六人而後得之今闕逺而待之者多入仕久¶者至三十
年始得改官疾病憂患公私愆犯有終身¶不得者或一
人特與改官上下相目以為異事今至<md:KR4d0273_SBCK_003-12b>¶使其為太中大
夫待制者即以京官任子弟何重於¶彼而不惜於此耶
<pb:KR4d0273_WYG_003-17b>
豈為侍從大臣之子則無俟乎舉¶主考第而巳能度越
天下之賢士大夫者歟重之則¶其法窮而不能變輕之
則其恩濫而不能變所謂輕¶重彼此不相應也¶
何謂一人入仕世官無窮為一害古者裂地分茅以¶報
人臣之有功使其子孫嗣之所以醻祖宗垂後裔¶也至
於官使必有所宜不可以一夫官簿之所至苟¶應法令
而直與之以為恩則濫以為法則弊以為義¶則悖且朝
廷不尚賢而尚貴朱紫混然夷跖雜處¶崇觀以來七八
<pb:KR4d0273_WYG_003-18a>
十年人臣不以道而得貴仕者在¶其元身則自宜削奪
而今也子孫仕宦不知藝極驕<md:KR4d0273_SBCK_003-13a>¶侈無忌自稱世家将使
世之賢者何以勸焉¶
何謂今者汰其謬濫限以員數為一害且朝廷向¶之所
以盡與之者不知其謬濫而姑為是無窮之恩¶也今也
知而汰之而徒限以員數則亦不可夫為上¶者使其下
以知義而已義所可與雖盡與之吾何所¶得吝不然與
其一而棄其一曰此在吾限員之外耳¶此不得獨賢彼
<pb:KR4d0273_WYG_003-18b>
不得獨愚義理愈蔽而人紀隳矣故¶員郎非朝廷所甚
重之官其常調而至此者可復¶勿與其果有勤勞或賢
有徳聞於上者與之可也京¶官為朝廷之所貴奈何以
與從官執政之子弟以¶今之所與員郎卿監者與之可
也計其入官之世次¶考其所任之多寡以稽其人有功
無功賢與不賢為<md:KR4d0273_SBCK_003-13b>¶之正法可也如是則可與者與之何
必以員數限之¶乎雖然因今之法而有所變改不得不
出於是若舉¶公卿大夫之子弟而養之於學挍擇天下
<pb:KR4d0273_WYG_003-19a>
之明師良¶友以成就之使其材品卓然可以為家國用
則於此¶官使之而昔之法煩前衝後皆可一決而去而
先王¶之意見矣¶
　　　科舉¶
何謂今併與藝而失之為一害盖昔之所謂俊乂者¶其
程試之文往往稱於世俗而其人亦或有立於世¶今之
所以取者非所以取之其在髙選輒為天下之¶所鄙笑
而鄉曲之賤人父兄之庸子弟俯首誦習謂¶之黄冊子
<pb:KR4d0273_WYG_003-19b>
者家以此敎國以此選命服之所賁者乃<md:KR4d0273_SBCK_003-14a>¶人之所輕且
夫世之所重者豈必知重其人哉亦或¶其藝文之可稱
者耳此固不足以卜其内今其可稱¶者又莫之獲而人
之所輕者乃反得之然則上之求¶士而用之公卿大臣
繇此塗出豈有始於為人之所¶輕而終也乃足為國家
之所重者乎¶
何謂化天下之人為士盡以入官為一害使天下有¶羨
於為士而無羨於入官此至治之世而兎罝之詩¶所以
<pb:KR4d0273_WYG_003-20a>
作也盖羨於為士則知義知義則不待爵而賞¶不待禄
而富窮人情之所歆慕者而不足以動其自¶守之勇今
也舉天下之人總角而學之力足以勉强¶於三日課試
之文則囂囂乎青紫之望盈其前父兄¶以此督責朋友
以此勸勵然則盡有此心而亷隅之<md:KR4d0273_SBCK_003-14b>¶所砥礪義命之所
服安者果何在乎朝廷得斯人¶者而用之将何所賴以
興起天下之人才哉¶
何謂解額一定為一害百人解一承平之世酌中之¶法
<pb:KR4d0273_WYG_003-20b>
也其時閩浙之士少有應書而為解之額狹矣今¶江淮
之間或至以僅能識字成文者充數而閩浙之¶士其茂
異頴發者乃困於額少而不以與選奔走四¶方或求門
客或冒親戚或趂糴納夫士之為學其精¶至於性命之
際而其用在於進退出處之間然後¶朝廷資其材力以
任天下之重今也以利誘之於前¶而以法限之於後假
冒干請無所不為然則以其有¶是士之可取也而取之
此其義理之當然者耳則解¶額之狹於彼者何不通之
<pb:KR4d0273_WYG_003-21a>
使與寛者均乎<md:KR4d0273_SBCK_003-15a>¶何謂一預鄉貢以官錫之為一害古之取士也取之¶四
五而後定其終身而本朝之法不然其鄉貢也¶一取之
而已一取而不復棄其人三十年之後憐其¶無成而亦
命之官盖昔藝祖之初憫天下士有更¶五代困於場屋
而猶不得自選者因以為之賜今也¶士人充塞偶然一
得何足為言則安用此而遂為常¶法乎夫士者人才之
本源立國之命繫焉四患不除¶而朝廷於人才之本源
<pb:KR4d0273_WYG_003-21b>
戕賊斵䘮不復長育則宜¶其不足於用也去四患得四
利所謂養之於始自拱¶把而至於桐梓古人之言不可
忽也¶
　　　學校¶
何謂京師之學有考察之法而以利誘天下二代漢<md:KR4d0273_SBCK_003-15b>¶儒
其言學法盛矣皆人耳目之所熟知而不復論若¶東漢
太學則誠善矣唐初猶得為美觀本朝其始¶議建學久
而不克就至王安石乃卒就之然未㡬而¶大獄起矣崇
<pb:KR4d0273_WYG_003-22a>
觀間以俊秀聞於學者旋為大官¶宣和靖康所用誤朝
之人大抵學校之名士也及¶諸生伏闕搥鼓以請起李
綱天下或以為有忠義之¶氣而朝廷以為倡亂動衆者
無如太學之士及秦¶檜為相務使諸生為無亷恥以媚
巳而以小利㗖之¶隂以拒塞言者士人靡然成風獻頌
拜表希望恩澤¶一有不及謗議喧然故至於今日太學
尤弊遂為姑¶息之地夫秉義明道以此律己以此化人
宜莫如天¶子之學而今也何以使之至此盖其本為之
<pb:KR4d0273_WYG_003-22b>
法使月<md:KR4d0273_SBCK_003-16a>¶書季考挍正分數之毫釐以為終身之利害而
其外¶又以勢利招徠是宜其至此而無怪也¶
何謂州縣之學無考察之法則聚食而己往者崇¶觀政
和間盖嘗考察州縣之學如天子之學使士¶之進皆繇
此而罷科舉矣此其法度未必不善然所¶以行是法者
皆天下之小人也故不久而遂廢今州¶縣有學宫室廪
餼無所不備置官立師其過於漢唐¶甚逺惟其無所考
察而徒以聚食而士之負俊氣者¶不願於學矣州縣有
<pb:KR4d0273_WYG_003-23a>
學先王之遺意幸而復見將以¶造士使之俊秀而其俊
秀者乃反不願於學豈非法¶度之有所偏而講之不至
乎今宜稍重太學變其故¶習無以利誘擇當世之大儒
久於其職而相與為師<md:KR4d0273_SBCK_003-16b>¶友講習之道使源流有所自出
其卓然成徳者朝¶廷官使之為無難矣而州縣之學宜
使考察上於監¶司聞於禮部逹於天子其卓然成徳者
或進於太學¶或遂官之人知繇學而科舉之陋稍可洗
去學有本¶統而古之文憲庶不墜失若此類者更法定
<pb:KR4d0273_WYG_003-23b>
制皆於¶朝廷非有所難顧自以為不可耳雖然治道不
明其¶紀綱度數不一一掲而正之則宜有不可為者陛¶
下一掲而正之則如此類者雖欲不為亦不可得也¶
　　　制科¶
用科舉之常法不足以得天下之才其偶然得之者¶幸
也自明道景祐以來能言之士有是論矣雖¶然原其本
以至於末亦未見有偶然得之者要以為<md:KR4d0273_SBCK_003-17a>¶壞天下之材
而使之至於舉無所用此科舉之弊法¶也至於制科者
<pb:KR4d0273_WYG_003-24a>
朝廷待之尤重選之尤難使科舉¶不足以得才則制科
者亦庶幾乎得之矣雖然科舉¶所以不得才者謂其以
有常之法而律不常之人則¶制科庶乎得之者必其無
法焉而制舉之法反密於¶科舉今夫求天下豪傑特起
之士所以恢聖業而共¶治功彼區區題目記誦明數暗
數制度者胡為而責¶之而又於一篇之策天文地理人
事之紀問之略徧¶以為其説足以酬吾之問則亦可謂
之竒才矣當制¶舉之盛時置學立師以法相授浮言虚
<pb:KR4d0273_WYG_003-24b>
論披抉不窮¶號為制科習氣故科舉既不足以得之而
制策又以¶失之然則朝廷之求為一事也必先立為一
法若<md:KR4d0273_SBCK_003-17b>¶今制科之法是本無意於得才而徒立法以困天
下¶之泛然能記誦者耳此固所謂豪傑特起者輕視而¶
不屑就也又有甚此者盖昔以三題試進士而為制¶舉
者以答策為至難彼其能之則猶有以取之自¶熙寧以
策試進士其説蔓延而五尺之童子無不習¶言利害以
應故事則制舉之策不足以為能故哲¶宗以為今進士
<pb:KR4d0273_WYG_003-25a>
之策有過此者而制科繇此廢矣是¶以八九十年其薦
而不得試者其試而不見取者其¶幸而取者其才凡下
往往不逮於科舉之俊士然且¶三年一下詔而追復不
俟科舉之嵗皆得舉之将何¶所為乎設之以至密之法
與之以至美之名使其得¶與此者為急官爵計耳且天
下識治知言之人不應<md:KR4d0273_SBCK_003-18a>¶如是之多則三嵗以策試進士
使肆言而無所用是¶誠失之矣今又使制舉者自其所
謂五十篇之文泛¶指古今敷陳利害其言煩雜見者厭
<pb:KR4d0273_WYG_003-25b>
視聞者厭聽且¶士人猥多無甚於今世挾無以大相過
之實而冒不¶加之名則朝廷所以汲汲然而求之者乃
為譏笑¶之具今宜暫息天下之多言進士無親策制舉
無記¶誦無論著稍稍忘其故步一日慨然天子自舉之
三¶代之英才未可驟得亦不至如近世之冗長無取非¶
惟無益而反有害也¶
　　　宏詞¶
法或生於相激宏詞之廢久矣紹聖初既盡罷詞¶賦而
<pb:KR4d0273_WYG_003-26a>
患天下應用之文繇此遂絶始立博學宏詞科<md:KR4d0273_SBCK_003-18b>¶其後又
為詞學兼茂其為法尤不切事實何者朝¶廷詔告典冊
之文當使典直宏大敷暢義理以風曉¶天下典謨訓誥
諸書是也孔氏録為經常之辭以教¶後世而百王不能
易可謂重矣至兩漢制誥詞意短¶陋不復髣髴其萬一
盖當時之人所貴者武功所重¶者經術而文詞者雖其
士人譁然自相矜尚而朝¶廷忽略之大要去刀筆吏之
所能無㡬也然其深厚¶温雅猶稱雄於後世而自漢以
<pb:KR4d0273_WYG_003-26b>
來莫有能及者若乃¶四六對偶銘檄賛頌循㳂漢末以
及宋齊此真兩漢¶刀筆吏能之而不作者而今世謂之
竒文絶技以此¶取天下士而用之於朝廷何哉自詞科
之興其最¶貴者四六之文然其文最為陋而無用士大
夫以對<md:KR4d0273_SBCK_003-19a>¶偶親切用事精的相誇至有以一聯之工而遂
擅終¶身之官爵者此風熾而不可遏七八十年矣前後
居¶卿相顯人祖父子孫相望於要地者率詞科之人也¶
其人未嘗知義也其學未嘗知方也其才未嘗中器¶也
<pb:KR4d0273_WYG_003-27a>
操紙援筆以為比偶之詞又未嘗取成於心而本¶其源
流於古人也是何所取而以卿相顯人待之相¶承而不
能革哉且又有甚悖戾者自熙寧之以經¶術造士也固
患天下之習為詞賦之浮華而不適於¶實用凡王安石
之與神宗往返極論至於盡擯斥¶一時之文人其意曉
然矣紹聖崇寧號為追述¶熙寧既禁其求仕者不為詞
賦而反以美官誘其已¶仕者使為宏詞是始以經義開
廸之而終以文詞蔽<md:KR4d0273_SBCK_003-19b>¶陷之也士何所折衷故既巳為宏
<pb:KR4d0273_WYG_003-27b>
詞則其人巳自絶¶於道徳性命之本統而以為天下之
所能者盡於區¶區之曲藝則其患又不特舉朝廷之高
爵厚禄以¶與之而巳也反使人才陷入於不肖而不可
救且昔¶以罷宏詞而置詞科今詞賦經義並行久矣而
詞科¶迄未有所更易是何創法於始而不能考其終何
自¶為背馳也盖進士制科其法猶有可議而損益之者¶
至宏詞則直罷之而已矣¶
　　　役法
<pb:KR4d0273_WYG_003-28a>
自熙寧為募役法盡官府之役官自募之官受其¶病而
民獲其利官當其勞而民居其逸雖然官豈能¶自為其
病與勞哉故差役之患雖去而募役之患方<md:KR4d0273_SBCK_003-20a>¶興故役錢
者募役之患而今之保副正長者又募役¶所不能行之
患也役錢則不可復論保副正長者乃¶役法之一事耳
而今為大患窮天下之能言者日夜¶相與謀之而不能
自出一説也盖昔者保伍其民而¶有保正副将以兵法
部勒其下而其法曰募有材勇¶及一都之内物力最高
<pb:KR4d0273_WYG_003-28b>
者户長則以催科耆長則以¶追胥而皆有雇直煕豐之
法其分畫詳明如此然¶猶紛紛而不能定其後艱難用
度日缺講利源者無¶所取財以為耆户長雇錢者官未
嘗盡支而為耆户¶長者亦不願請故取其窠名以起發
上供而耆户長¶之役盡以歸於保正副然則今之保正
副募法未嘗¶不存而未嘗不强差之也其計較物力推
排先後流<md:KR4d0273_SBCK_003-20b>¶水䑕尾白脚歇替之差鄉胥高下其手而民
不憚出¶死力以争之今天下之訴訟其大而難決者無
<pb:KR4d0273_WYG_003-29a>
甚於¶差役盖朝廷之上其於庶事條目纖悉委曲動有¶
法禁而所謂保正副者乃獨無法何為其無法也名¶募
而實差是以若此其不齊也而近世淺夫庸人之¶論不
過仇疾於官户誅抉於詭産其説有自宰執而¶與編户
齊役矣而詭産半天下其弊安可絶且不咎¶州縣之以
差保正副長困民而區區然姑欲治官户¶詭産何哉今
復以耆户長雇錢還州縣使二税呼集¶之役有所分而
隷之於保正副則差役之害大半已¶去矣使一都之内
<pb:KR4d0273_WYG_003-29b>
誠有材力可以服衆智勇可以率¶人者尊用舊法使為
保正若副而除其一户二税之<md:KR4d0273_SBCK_003-21a>¶半要使保正副者人欲
争為之而不可而不使强委¶巳而不願也夫如是天下
豈復以差役為患哉又如¶是則雖官户無問新故亦皆
可為之而何以此督責¶官户哉且今世為民之意何其
薄而辦官之事何其¶至也且京師有諸道諸道有諸州
諸州有諸縣自縣¶而後親及於民也其勢宜使什伍比
閭里黨而後達¶於縣令則擇其人而為保正副者正所
<pb:KR4d0273_WYG_003-30a>
以親切於民¶服習其小争而無使至於大鬬教民使不
犯省刑罰¶之先務也若此者其官事何所不可辦而今
顧未嘗¶為之施甚陋之意以與民較至下之策民愈争
而不¶知悔則鞭笞隨其後是獨何益哉是其行之非有
所¶難而不思去者何也<md:KR4d0273_SBCK_003-21b>¶　　　新書¶
何謂新書之害本朝以律為經而勅令格式隨時¶修立
自嘉祐熙寧元豐元祐紹聖大¶觀政和紹興皆自為書
<pb:KR4d0273_WYG_003-30b>
近者乾道淳熙已¶再成書矣以後衝前以新改舊凡朝
廷上下之所¶恃以相維持相制使者奉行此書而已且
天下以法¶為治久矣臣豈敢遽議新書之為害如晉叔
向之所¶以告鄭子産者乎然而有三害最近不可不知
凡天¶下之事無不備於此書而人之智慮不能出於此
書¶之外者一害也書既備矣而事復弊法既具矣而令¶
不行則宜有説焉今止謂之各已有見行條法止於¶撿
坐申嚴而已明知法不足恃而欲强委之二害也<md:KR4d0273_SBCK_003-22a>¶人才
<pb:KR4d0273_WYG_003-31a>
因此浸以頹惰掎摭利害汎然推廣及其終也¶不過亦
曰臣愚欲望申嚴巳行之法而已以法為弊¶猶可言也
以人為弊不可言也三害也至於朝省¶之前後批六部
之勘當諸司州郡之照條施行又其¶相習公為欺誕以
度嵗月害之小者耳夫以法為治¶今世之大議論豈可
不熟講而詳知也盖人不平而¶法至平人有私而法無
私人有存亡而法常在故今¶世以人亂法不亂為常語
此所以難於任人而易於¶任法也雖然人則未易任也
<pb:KR4d0273_WYG_003-31b>
以唐虞三代之盛王至¶誠一意以相與而後其人可任
今則安能至於不任¶人而任法則必任其足以行吾法
之人而不任其智¶不足以知法與力不足以行法者而
後法可任此易<md:KR4d0273_SBCK_003-22b>¶見之論也而今則亦未之能何也夫使
是書而果已¶備天下之事則将何取於人盖是書之所
備者備其¶文不備其實備其似不備其真也夫使見行
條法誠¶已皆具而天下何為尚有犯法而生弊者然非
無其¶法之罪而無其人之罪也審矣今不改其人而曰
<pb:KR4d0273_WYG_003-32a>
撿¶坐申嚴以諄複其法然則法終不行矣故任人而廢¶
法雖誠未易論而任人以行法所以助法之不能自¶行
者非必若今之所謂撿坐申嚴批狀勘當照條之¶類而
已也不任人以行法而止於撿坐申嚴批狀勘¶當照條
之類以煩天下之耳目使其人聰明憒眊智¶慮不知所
出求以應故事而塞章奏則亦讙然願助¶陛下之申嚴
此法令之所以日壞而人才之所以日<md:KR4d0273_SBCK_003-23a>¶消日用飲食而
不能自知法爛道窮暫相縻繫而無¶經久固結之道國
<pb:KR4d0273_WYG_003-32b>
威之所以不振强敵之所以憑陵¶也臣故欲陛下縱未
能任人而廢法以行唐虞三¶代逺大之政姑欲任人以
行法使法不為虚文而人¶亦因以見其實用功罪當於
賞罰號令一於觀聽簡¶易而信果敢而仁若漢以來者
可矣¶
　　　吏胥¶
何謂吏胥之害從古患之非直一日也而今為甚者¶盖
自崇寧極於宣和士大夫之職業雖皮膚蹇¶淺者亦不
<pb:KR4d0273_WYG_003-33a>
復修治而専從事於奔走進取其簿書期¶㑹一切惟吏
胥之聽而吏人根固窟穴權勢熏炙濫¶恩横賜自占優
比渡江之後文字散逸舊法往例盡<md:KR4d0273_SBCK_003-23b>¶用省記輕重予奪
惟意所出其最驕横者三省密院¶吏部七司户刑若他
曹外路從而傚視又其常情耳¶故今世號為公人世界
又以為官無封建而吏有封¶建者皆指實而言也且公
卿大臣之位其人不足以¶居之俛首刮席條令憲法多
所不諳而寄命於吏此¶固然也然雖使得其人而居之
<pb:KR4d0273_WYG_003-33b>
如昔之所謂伊尹傅¶説之儔而已夫區區條令憲法仍
為不曉而與是吏¶人共事終亦不可然則今世吏胥之
害無問乎官之¶得其人與不得其人而要以為當革而
巳矣府史胥¶徒自有國以來所同有也然必使上不侵
官下不病¶民以自治其事而聽命焉而秦漢之弊法屈
天下之¶豪傑繇刀筆選而至三公今幸已甄别品流而
其餘<md:KR4d0273_SBCK_003-24a>¶弊未盡去且又皆以天下經常之事立為成書以
付¶之彼吏得知之而官不得知焉此其為害又過於秦
<pb:KR4d0273_WYG_003-34a>
漢何者今百司之吏其爵其禄往往有士大夫之所¶不
敢望漢之公府掾諸卿主事辟召皆天下名士其¶權柄
足以動揺守相者今之所謂都録行首主事之¶類是也
此直以鞭撻戮刑待之而髙爵厚禄若是何¶哉今官冗
而無所置之士大夫不習國家臺省故事¶一旦冒居其
位見侮於胥今胡不使新進士及任子¶之應仕者更迭
為之三考而滿常調則出官州縣才¶能超異者或遂録
之若此則有三利士人顧惜終身¶畏法尚義受財鬻獄
<pb:KR4d0273_WYG_003-34b>
必大減少吏曹清則庶務舉且¶因以習士夫使之有才
而無至於今世之偷惰一利<md:KR4d0273_SBCK_003-24b>¶也更迭為之無根固窟穴
之患無保引私名之弊而¶封建之勢因以去矣二利也
增員百餘稍去冗官之¶患待闕擇地争奪伺候之風亦
漸衰息三利也得三¶利去三害此亦非有勞民動衆之
難者京師紀綱之¶首吏曹清則諸司州縣之吏蠧亦必
少異於今日盖¶結託干請有所不行與決衆事整齊簿
書不為疑玩¶則下知畏故也
<pb:KR4d0273_WYG_003-35a>
　　　監司¶
何謂監司之害朝廷之設官也必知其所以設官¶之意
其用是人也必先知其所以用是人之説州郡¶衆而監
司寡謂州郡之事難盡察也故置監司以察¶之謂州郡
之官難盡擇也故止於擇監司亦足以寄<md:KR4d0273_SBCK_003-25a>¶之自漢以後
所謂監司者亦若是而巳未暇及于岳¶牧相維之義也
且其若是則奉行法度者州郡也治¶其不奉行法度者
監司也故監司者操制州郡者也¶使之操制州郡則必
<pb:KR4d0273_WYG_003-35b>
無又從而操制之此則今世所¶以置監司之體統當如
是矣今也上之操制監司又¶甚於監司之操置州郡𦂳
𦂳恐其擅權而自用或非¶時不得廵歴或廵歴不得過
三日所從之吏卒所批¶之劵食所受之禮饋皆有明禁
然則朝廷防監司¶之不暇而監司何足以防州郡哉且
不責其大而姑¶禁其細何哉是謂不知設官之意用人
之説而㳂微¶文以立法一失也故監司弛惰人反以為
寛大上亦¶以為知體監司之舉職人反以為侵權上亦
<pb:KR4d0273_WYG_003-36a>
以為生<md:KR4d0273_SBCK_003-25b>¶事此真大謬戾者也夫監司者以法治下以義
舉事¶者也今轉運司則以剗刷州縣之財賦候伺其餘
羡¶衮雜其逋欠為一司嵗計之常提舉司則督責茶鹽¶
用法苛慘至常平義倉水利民田則置而不顧提刑¶司
則以催趣經總制錢印給僧道免丁繇子為職而¶刑獄
寃濫詞訴繁滯則或莫之省焉是監司之不法¶不義反
甚於州縣故今之為州縣者相與聚而嗤笑¶監司之所
為豈監司之本然哉是謂不以法治不以¶義舉之權付
<pb:KR4d0273_WYG_003-36b>
之而使監司之所操者在州郡之下矣¶二失也且不以
法不以義則所為付之事功者固宜¶得其實焉今也轉
運司徒報上供之數於户部而轉¶輸運致之實則無之
則其所以總一路之財計者将<md:KR4d0273_SBCK_003-26a>¶何所用也茶鹽則已受
其剰利於𣙜務都場而提舉¶司受其掯留掌其住賣督
其煎煮為之索逋理債而¶已經總制錢州郡各已趂辦
上供而提刑者徒文移¶知通収索季帳稽考綱解以報
户部而已是三司者¶以此為職徒養資考多人徒憑意
<pb:KR4d0273_WYG_003-37a>
氣作聲勢以便其¶私可也國紀民命何賴於此是謂既
無法無義而事¶功又不得實三失也至於還轉運之權
以清户部之¶務罷提舉之事以一轉運之權又皆今日
之甚急者¶昔人謂止擇十道使猶患不得人則監司者
盖甚重¶矣豈以為例差循致之用哉<md:KR4d0273_SBCK_003-26b>¶　
　
　
<pb:KR4d0273_WYG_003-37b>
　
　
　
　
　
　
　
　水心集巻三
