# -*- mode: mandoku-view -*-
#+TITLE: 水心集
#+DATE: 2015-09-23 10:24:08
#+PROPERTY: LASTPB  <md:KR4d0273_SBCK_022-1a>
#+PROPERTY: JUAN 24

¶
<md:KR4d0273_SBCK_024-1a>¶
<pb:KR4d0273_WYG_024-1a>
欽定四庫全書
　水心集巻二十四
　　　¶　　　　　　　　　　　宋　葉適　撰
　　墓誌銘
　　　夫人王氏墓誌銘¶
夫人臨海王氏嫁為朝奉郎知池州趙善臨妻嘉泰¶四年
六月二十二日卒九月壬午合葬餘杭縣景信¶里東子五人
曰汝談汝譡汝䚱汝諿汝詥汝詁繼¶善勝後女四壻曰奉議
<pb:KR4d0273_WYG_024-1b>
郎龍游知縣潘自牧進士黄¶鎮承務郎監隆興府苗米倉呉
彌昭奉議郎太社令¶王夢龍孫崇豫成忠郎監衢州比較務
崇陶將仕郎¶崇龔初大宗正崇國公不惪與挍書郎王衟名
義相¶友善如兄弟二家求永好故夫人歸池州祖姑曹性¶剛
嚴姑鄭奉事莊慄不敢惰夫人助鄭旦暮上食飲¶扶侍左右
終曹之世崇公仕湖湘夔蜀川舟陸館淹<md:KR4d0273_SBCK_024-1b>¶泊累載欲常候母
動息婦姑同一室處嬉遨諧劇不¶用常禮其和樂又如此而
池州晝夜父側參論議治¶文書房舍稀聞履聲各以孝敬分
<pb:KR4d0273_WYG_024-2a>
職非世俗間子婦¶比也崇公既主留務任公族大長賜
宅供帳池州倅¶輦轂下用行能薦登朝廷門戸益伸氣
而節以恭儉¶約以詩禮賓師必于名士諸子恂恂退守
諸孫惟筆¶硯得親近絶不知京洛可喜玩事而汝談汝
譡有異¶材文藻蔚發韓篇杜筆高出於時朝士咸仰重
不獨¶夫人之産多賢良亦其家法素修故致此爾趙丞
相¶欲驟進汝談汝譡風厲宗室然崇公及曹鄭夫人相¶
次薨池州毁不勝喪亦早殁韓侂胄讒逐趙丞相二¶子
<pb:KR4d0273_WYG_024-2b>
并坐斥矣當是時夫人去之餘杭山中居無廬食<md:KR4d0273_SBCK_024-2a>¶無田
芟鋤荒榛經始耕稼迎婦送女細碎罄竭辛苦¶淡薄十
餘年侂胄敗死汝談為館職出湖北常平知¶温州汝譡
寺丞使數路汝䚱汝諿改官知連江泰寧¶縣祥委順合
如崇公在時人固以不及夫人之養為諸¶子恨而尤以
不預諸子之榮為夫人惜也葢夫人則¶象崇公規矩曹
鄭位夫婦男女之正而安行乎家道¶之常雖豐悴不齊
而中微後顯夫理必復如霜露零¶落而春陽之生發已
<pb:KR4d0273_WYG_024-3a>
具矣賢者慮百世身之預不預¶何訃欣戚哉夫人毎記
宣政宴安靖康禍亂時時為¶子婦道説常曰始吾為婦
衣食外不用錢一室環丈¶許不覺隘今汝輩不足耶銘
曰
父實南士家垂範¶模爰從羅甥教始詩書冢於趙宗人
無間言女淑在<md:KR4d0273_SBCK_024-2b>¶閨男秀盈門雲雷方屯失匕致難有物
有常星斗其¶爛彌高極深一緩萬尋益培後昆尚單厥
心
<pb:KR4d0273_WYG_024-3b>
　　　滕季度墓誌銘¶
滕宬字季度來南籍蘇州吳縣曾祖友知鄂州祖康¶權
知三省樞宻院父珙知道州君初見余謁入字却¶冩線
上衆皆笑余異其沉敏學未久坤闔乾闢無不¶洞達雖
不喜時文習制舉一年而成太守薦直言極¶諌孝宗聞
知世家甚悦宰相亦言識君父兄住子¶城後某橋庭有
某樹皆是主相論合既召試命文漂¶疾午漏不移晷已
就考官疑輕已大怒遂以四通非¶法法罷鹽司再薦即
<pb:KR4d0273_WYG_024-4a>
事尤忌君故為軟語逗歲月<md:KR4d0273_SBCK_024-3a>¶君寤笑曰吾得守一技足
矣焉用溟涬風波間余為¶奏授廉靖處士侂胄猶靳侮
不誠與自是薦者遂絶¶哀哉自三代取士法壊獨賢良
最近古所得瑰竒卓¶偉之士不可計未有以為無用而
忽之者至王安石¶始廢章惇又廢侂胄又廢而君偶當
之夫人主以惻¶怛思治之心特下書聘召豈為應科者
地哉奈何後¶國慮而先其人於是有難答之問易窮之
學然猶止¶於四通謂之及格而君顧以受擯又所謂不
<pb:KR4d0273_WYG_024-4b>
通者¶非不能通也特不當通爾是科久斷不續有司茫
然¶不渉門户於是以其不當問責於不當通羣誚聚毁¶
如詰影幻而君以慣暇逄倉猝整習遇草野厭冠而¶返
可謂無妄之辱矣是皆不足云也天子好士與夢<md:KR4d0273_SBCK_024-3b>¶巖卜
渭等固宜獲異材衆略輻湊君獨智頴脱固宜¶在左右
備顧問不幸氛霧閉隔失國之良寳此余所¶以深惜也
嘉定十一年九月某日年六十五卒某年¶月日葬呉洲
两縣華山赤石原娶董氏子曰曑國子¶進士亦應賢良
<pb:KR4d0273_WYG_024-5a>
方正曰杲早夭女曰&KR0034;嫁廣濟知縣¶盧櫄曰昪嫁監臨
安府都作院夏似孫孫男伯祥孫¶女懿君晩居齊門窮
僻處官於呉者知其賢多就見¶之清語終日不及私銘
曰
事抑道揚身隱名彰磅¶礴氤氲復歸其真嘉定十二年
十二月¶
　　　國子祭酒贈寳謨閣待制李公墓誌銘¶
李公名祥字元徳曾祖逺祖通父贈中大夫揚常州¶無
<pb:KR4d0273_WYG_024-5b>
錫人隆興元年登進士第主錢塘縣簿皇城司妄<md:KR4d0273_SBCK_024-4a>¶告宻
威脇吏成其罪武臣子謗訕鞫於臨安公偶攝¶録參亟
閉獄户邏者求入吏白舊例得監視皆不許¶既而所告
無實知府姚憲驚曰上命無實乎公謝曰¶即坐譴自甘
憲曰上何知是君公曰尹言過矣上至¶明豈重邏輕尹
哉小人姦罔宜有懲艾憲具論如公¶意上駭曰朕幾誤
卿吾争臣遂賜憲出身為諫大夫¶預政矣調濠州録事
參軍安豐守冐民田訟屢改監¶司以委公還之民未幾
<pb:KR4d0273_WYG_024-6a>
其人易守濠換司理廬州守¶出改官奏為勸留者公曰
無吝民田幸矣薦何敢主¶管户部架閣文字太學博士
國子博士司農寺丞樞¶宻院編修官兼刑部郎官大宗
正丞軍器少監言忝¶蹟八年外賢材不勝衆願更出迭
入由臣始出提舉<md:KR4d0273_SBCK_024-4b>¶淮東鹽淮西運判入郎倉部撿詳樞
宻院諸房文字¶两淮鐡錢比不定大商䘮億浮細失什
伯且亂公¶再疏乞官賜錢米銷濫惡者廢定城興國漢
陽監更¶鑄紹熙新錢從之淮人以安遷國子司業宗正
<pb:KR4d0273_WYG_024-6b>
少卿¶國子祭酒慶元元年二月丞相趙汝愚免公争議
曰¶頃夀皇崩两宫隔絶䘮無主留正棄印亡國命如髪¶
汝愚不畏滅族决策立陛下風塵不搖天下晏然¶社稷
之臣也奈何無念功誠意忽體貌常典精忠巨¶節怫鬱
黯闇何以示後世除直龍圖閣湖南運副言¶者怒劾公
罷之於是太學諸生楊宏中周端朝六人¶固留公併得
罪悲夫禍所從來逺矣世方絀道學而¶柄路艱用材周
丞相執政久士多貌若愿不心與也<md:KR4d0273_SBCK_024-5a>¶忮者已怨相與擊
<pb:KR4d0273_WYG_024-7a>
逐喜曰道學散羣矣趙丞相特¶用材鋭甚清官重職往
往世所標指謂道學者忮者¶尤怨幸其有功生異起説枝
連葉綴若組織然謗成¶而趙公亦逐則又喜曰道學結
局矣凡經趙公識面¶坐語無不迹絶影滅也葢道學於
公塗閭巷揖無及¶門之欵趙公於公序進次補無踰級
之遷也一旦正¶色抗辭殄行讒説猶蟄蟲之遇震霆莫
能測焉何哉¶冲然無去來而為心者公心也漠然無重
輕而為言¶者公論也公本於公心以發公論趙公之誣
<pb:KR4d0273_WYG_024-7b>
頼以明道¶學之禁頼以解殆天意非人力也既歸無錫
客或扣¶前語掉頭不對常時祿入緣手散親舊悉盡家
人憂¶之更賣田起宅數間而已再主冲佑觀再請老以
直<md:KR4d0273_SBCK_024-5b>¶龍圖閣致仕嘉泰元年八月十八日卒年七十四夫¶
人戴氏有淑行能助公為施者也十月十四日葬開¶元
郷崋&KR0008;村山曰横山明年戴氏歿合于墓子曰綸¶先卒
曰維某官曰約某官壻曰趙繹某官孫曰慤曰¶愈曰思
孫女四人其後上既於趙公備褒䘏之禮諡¶曰忠定而
<pb:KR4d0273_WYG_024-8a>
公亦贈寳謨閣待制賜諡肅簡焉公義順¶而理和塤唱
篪應璋判圭合得於自然是非邪正豫¶定於心不待擇
而知趨捨避就行其所安不待辨而¶明也古今歎材難
有二不能必行難也不能必言難¶也能必行者執政大
臣之選也能必言者諫官御史¶之選也今人共稱趙公
事是其一騐爾其言於孝宗¶曰唐虞稱盛治者君臣和
也今猜防收攬雖幹官亦<md:KR4d0273_SBCK_024-6a>¶親擢陛下不和也政事堂多
存形迹不肯協同¶輔相不和也大將宿衛當清苦孤立
<pb:KR4d0273_WYG_024-8b>
今黨援封殖大¶殘也閹佞給使當沉伏奔走今名聞鼎
貴大賊也騎¶淮常作過扞邊何有而長此隳信誓武舉
試七書韜¶略安在而重此輕儒臣箴痛過砭石矣又特
奏五劄¶子故淹緩晷刻以廣上意余以是知其能必言
也言¶恢復衆矣未有循其本者公言預買匹十餘千秋
苗¶斛兩大碩秫麥尤重經總無名本先撥也皆曰不可¶
損今歲損一二來歲損一二不可乎為博士為寺丞¶為
編修官為提舉朝辭始終一志前後一念皆復讎¶也氣
<pb:KR4d0273_WYG_024-9a>
泰神静本末有序余以是知其能必行也然而¶其上不為
執政大臣其次不為諫官御史材非果難<md:KR4d0273_SBCK_024-6b>¶也銘曰超天
門之嶪峩兮衆外逐而侜援奚夫子¶之並登兮獨内秉
而塞淵建驚世之華旗兮載駭俗¶之髙軒遏讒慝之横
潰兮扶忠良之阸艱訊曰山浮¶蒼兮水涵清深復深兮
窈斯銘嘉定十三年六月日¶
　　　周鎮伯墓誌銘¶
曾祖宗道祖徳元父宲永嘉人君諱鼎臣字鎮伯勤¶志
<pb:KR4d0273_WYG_024-9b>
廣學大書叢巻多數百者親手傳冩記憶略遍未¶冠與
鄭景望同登名譽正等既而川壅澤流山止谷¶進諸弟
迭起各取科目爭為聞家然皆繇君敎也授¶漳浦主簿
文牘間判疑雪枉筆勢若飛不可遏有以¶民為刼冒獄
上矣君覆而寃之一食頃放散數十¶人傳聲懽呼徹
於比郡州使行視四縣盡荒逺不到<md:KR4d0273_SBCK_024-7a>¶地龍巖瘴毒深厚
號烏脚溪者左足未投右脛已騂¶黒君特館其處村落
所急便宜不請白蒲延大掠流¶鵝灣同廵檢輕戰而潰
<pb:KR4d0273_WYG_024-10a>
君代尉馳往三日中生縛其¶酋二剚賊無遺發寄納倉
賑傷死召奔迯歸業差次¶將卒功狀無敢不平而不自
言也姿敏决剛峭不可¶屈前守材其為無不聴後守惡
其直不盡存也監司¶欲薦未及以淳熙十三年三月二
十九日卒年六十¶一十五年十二月二十三日葬建牙
郷渚浦夫人王¶氏子曰籲曰端朝省試第一今宣教郎
太學博士君¶卒後二子出入里中指曰周鎮伯兒也外
家初與田¶(闕/)　　多分財不較也細人或歎曰異日主
<pb:KR4d0273_WYG_024-10b>
簿有酒¶常飲我今亡矣或泣曰我性傲無禮主簿輒避
我他<md:KR4d0273_SBCK_024-7b>¶大人咄撻不我恕也故僮使曰去官人久見則敎
我¶好伏事牢拾飰椀未嘗墜此言也余既廬松臺下而¶
周氏居二百年矣山之先儒故老莫如君者其學也¶惰
者可殖其行也薄者可化也銘曰
濶視宇宙隘¶囬慮几席安古來賢達流何必用捨間活
人烏脚溪¶殺賊流鵝砦雖無舊史傳幸有新銘載嘉定
十三年¶六月日
<pb:KR4d0273_WYG_024-11a>
　　　<md:KR4d0273_SBCK_024-11a>¶長潭王公墓誌銘¶
承奉郎贈朝奉郎王君名思文字煥之王氏譜曰晉¶丞
相導長子悦十世齊輔國將軍山容後两世三為¶剡縣
令又八世梁武毅將軍超孫又二世隋剡縣户¶曹元覬
其墓記曰武毅夫人杜氏葬於長潭户曹葬<md:KR4d0273_SBCK_024-11b>¶於剡剡之
南胡塍官塘西上金西北小遁數十百里¶大抵王氏家
也譜不能别其居墓不能紀其世合譜¶與墓則王氏家
長潭自梁而基陳隋而蕃矣承命毎¶獨念曰祥覽以上
<pb:KR4d0273_WYG_024-11b>
推王世予受始之姓導悦以下審¶超孫覬定居之實長
潭之王言貴種也余一身所承¶豈不重哉然自唐迄曾
祖璇三世莫能仕顯而又有¶甚急者方臘叛祖徽死之
父廸功郎逈哀痛沉劇未¶暇及生理君幼尚束髪即能
任父事補拾焚壊疏淺¶累狹以致深廣廸功歎曰吾家
命脉也非此兒不興¶矣族人長老加敬愛新剡中語生
子何獨不如煥之¶然君常不自喜曰奈何以近利傷逺
成其㳟孝和敏¶先人後已通有共無出於天性竒書善
<pb:KR4d0273_WYG_024-12a>
本輒貴售屬<md:KR4d0273_SBCK_024-12a>¶其子必於清論聞流意未嘗不在譜諜間
也已而夢¶龍登進士第猶疑曰先緒眇微甚矣今一青
衫手板¶便扶起否後知龍游縣縣人持安車來迎謝不
往曰¶吾豈以無益身慕餘榮於篤老之日哉夢龍遂歴
御¶史入宗寺為卿直中秘書出守永嘉諸孫繼有科目¶
稍復晉梁之舊如其志焉嚴子陵葬越墓側皆嚴也¶阮
遥集葬婺山旁皆阮也彼非賢者之裔胄耶時逺¶則念
息地寒則慮短此髙人曠士之所以失其世也¶君聰朗
<pb:KR4d0273_WYG_024-12b>
開達上顧千歲已不及用而子孫頼之矣葢¶嘉定之壬
申年七十九而以六月戊子卒甲戌十一¶月丙申柩葬
彩烟郷山日鼇峯夫人袁氏子曰夢庚¶夢龍夢良夢錫
壻曰史必端夢庚夢良皆已卒女亦<md:KR4d0273_SBCK_024-12b>¶先卒夢龍在永嘉
時受命寳復還夢錫持表賀授廸¶功郎麗水縣主簿孫
男女十五人余既以譜次君事¶而史稱悦子混混子嘏
嘏子恢譜乃言嘏子偃無恢¶者誤也然邵之子名恢而
嘏復以名其子乎史亦誤¶也自懐成四世皆稱陳至景
<pb:KR4d0273_WYG_024-13a>
暄始復稱梁字誤也晉¶九十餘年導傳三世梁五十餘
年懐成傳九世亦誤¶也惟杜氏葬長潭戸曹葬剡不誤
故表曰長潭王公¶而銘之銘曰
山囬水複昔誰爰宅晋相梁卿蕃衍千¶百有篤王公追
念世徳勿為崛升不如繼興仆壠摧¶丘淑綬彯纓我能
新之賁此銘稱¶
　　　故樞宻參政汪公墓誌銘¶
乾道七年四月十二日簽書樞宻院事兼權參知政<md:KR4d0273_SBCK_024-13a>¶事
<pb:KR4d0273_WYG_024-13b>
汪公勃薨年八十四十月巳酉葬㑹昌鄉蜀里北¶庄村
嘉定十三年曾孫綱以墓上之銘來請公字彦¶及徽州
黟人年十八州薦士稱首試辟廱太學鋒鋭¶渉敏同舍
畏伏尊以宿舊垂三十年紹興三年類省¶試饒州二年
登進士第主嚴州建徳簿池州建徳丞¶京口置㳂江安
撫辟為屬十三年除太常寺主簿髙¶宗厭戎馬久思壹
休息既定和親罷諸將兵而名士¶大夫皆謂父兄讎未
報兵未當罷上患之擇耆艾質¶厚不與趙張同好惡者
<pb:KR4d0273_WYG_024-14a>
居紀綱地共持國論公自御¶史臺撿法官為監察御史
奏事殿中上方書孝經公¶奏顯仁后歸孝之大也請刋
石摹以賜羣臣諸生示¶天下子道又言新學初建科塲
適開萬方趨嚮於是<md:KR4d0273_SBCK_024-13b>¶乎卜學者不粹然一出於孔氏而
以專門曲學亂之¶可乎上曰此所以正人心也詔有司
凡私意臆説盡¶黜之大理少卿朱斐對上指大理寺為
詔獄公論斐¶不自知職業何事不學無識竟罷斐蔡攸
家人至行¶在公歴陳靖康禍變臣子不忍聞上讀疏悲
<pb:KR4d0273_WYG_024-14b>
憤亟命¶臨安還之所貶州京子孫不用赦令内徙侍御
史¶言陛下近以各郡土俗利害隨宜增損裕養民力其¶
節日甚多給舍條上矣宜令監司以方鏤之徧下州¶縣
使百姓户曉而劾其稽違者繇是上益以公為知¶大體
明治道擢授諫議大夫兼侍講押班趙轍憑寵¶作勢妄
占人廬舍公奏斥之外上曰逐一内侍而其¶類皆竦人
知畏矣愈竒公可大用也遷御史中丞十<md:KR4d0273_SBCK_024-14a>¶八年遂以端
明殿學士副宻院事叚拂罷兼攝東府¶事自秦檜志
<pb:KR4d0273_WYG_024-15a>
得惡同列偪已始廢序遷之制甫簽署¶或參知已逐去
俄復竄謫公上所屬任非檜引者毎¶造前傾接俞咈旋
首下殿目送必與檜鈞禮檜瞬息¶間喻意相縻歲餘未
有以逞公顧檜忮忍欲有所建¶白答上恩遇常沮塞不
得間則歎息曰此豈伴食處¶哉及賜檜犀帶忽問樞宻
有否使者言帶二一賜樞¶宻檜憮然曰上果厚汪樞哉
彌不平公亦慨然曰吾¶可以去矣即告上陛下幸哀臣
母老病得退就田里¶上雅知公為檜發也重慰藉以舊
<pb:KR4d0273_WYG_024-15b>
職食宫觀禄檜¶在不敢動揺公者上力也檜死起知湖
州廉儉至骨¶不費公使一物内屏燭反撚紙代燎政以
慈愛為主<md:KR4d0273_SBCK_024-14b>¶勸两訟勿争詞致殷重其人感悦合掌結勸
而散霅¶上相語莫激惱這佛將老上終始念公超秩三
等制¶曰為民借留葉義問故人也有隱憾上章毁詆奪
學¶士孝宗初特詔復與言者未已命再格又詔復龍¶圖
閣而公已薨遂追復焉葢當檜亡後一時黨援剗¶薙焚
汰不啻草莽獨公老成重徳人無異詞雖為義¶問排毁
<pb:KR4d0273_WYG_024-16a>
公者後亦卒自悔恨而二宗眷眷於公如此¶嗟夫是非
賢否之實豈終不可定哉汪氏望於黄陂¶世序甚逺然
未有仕者公始贈曾祖昌齡太子少保¶祖惟立少傅父
才貴太子太師在饒州也張琪兵突¶黟縣家遁潰不相
知母舒氏䧟賊幾不脱寇退邑落¶死走十三四而公奏
名以歸長幼各聚數里内無一<md:KR4d0273_SBCK_024-15a>¶亡失郷人驚異曰是公
素孝謹天殆活之既貴封舒¶氏延康郡逮西府之養云
贈其配曰祝氏髙平曰唐¶氏南昌皆郡夫人四子作礪
<pb:KR4d0273_WYG_024-16b>
湖北提刑作舟監行在¶都茶塲作霖京西安撫司幹官
作乂清江丞孫十一¶人義和侍御史義榮大理丞義端
徽猷閣待制義質¶蘄春簿義的太學内舍生義路義處
義方義實義善¶義凖曾孫綱直祕閣浙東提刑紀贑縣
丞統通判楚¶州紘監平江府瞻軍庫絳知龍陽縣縝知
永興縣綬¶知豐城縣繹通判安豐軍公誠篤欵盡自少
至老不¶欺無妄尤簡樸安同異行疇壠中農坐桑語爾
汝如¶一人歲侵倒廪下其直巨姓皆曰樞宻尚減價我
<pb:KR4d0273_WYG_024-17a>
何¶敢求贏故市糴常平黟人亦以為佛也公在時諸孫<md:KR4d0273_SBCK_024-15b>¶已取髙第後侍從相踵至綱三世卓然異材宜於内¶外
善類合一追述祖徳銷熄誣謾太史公所謂忠信¶行道
以奉主上世家之流也不止銘墓而巳銘曰¶
治古君臣與道合離卜用一相至公匪私舜命伯禹¶稷契
參之迹不存家心國是毗翼翼髙宗進臣以恭¶獨我偃我
爾無尚同斷斷汪公輔君以忠臣豈不¶比曰君是從事
往論移羣訕一聲雖與檜異難於自¶明惟两聖人深照厥成
<pb:KR4d0273_WYG_024-17b>
始黜終復生寃死榮墳彼此¶莊其下靡刻蜀笋仍存翁仲
猶黙碑銘新特綱也念¶徳碑堅有泐銘堅無惑十二月日¶
　　　陳同甫王道甫墓誌銘¶
志復君之讎大義也欲挈諸夏合南北大慮也必行<md:KR4d0273_SBCK_024-16a>¶其
其所知不以得䘮壯老二其守大節也春秋戰國之¶材
無是也吾得二人焉永康陳亮平陽王自中亮字¶同甫童
㓜時周參政葵請為上客朝士白事參政必¶指令揖
同甫因得交一時豪俊盡其論議隆興再約¶和天下
<pb:KR4d0273_WYG_024-18a>
欣然幸復蘇息獨同甫持不可婺州方以解頭¶薦著中
興五論奏入不報後十年同甫在太學睨埸¶屋士餘十
萬用文墨少異雄其間非人傑也棄去之¶更名同復上
書至再天子始欲召見倖臣耻不詣巳¶執政尤不樂復
不報又十年親至金陵視形勢復上¶書陛下試一聴臣
用其喜怒哀樂之權鼓動天下上¶顧内禪决矣終不報
繇是在庭交怒以為恠狂前此¶郷人為讌㑹末胡椒特
置同甫羮胾中葢村俚敬待<md:KR4d0273_SBCK_024-16b>¶異禮也同坐者歸而暴死
<pb:KR4d0273_WYG_024-18b>
疑食異味有毒巳入大理¶獄矣民吕興何北四歐吕天
濟且死恨曰陳上舍使¶殺我縣令王恬實其事臺官諭
監司選酷吏訊問數¶歲無所得復取入大理衆意必死
少卿鄭汝諧直其¶寃得免未幾光宗策進士擢第一既
知為同甫¶則大喜曰朕親覽果不謬授建康軍簽判同
甫雖據¶髙第憂患困折精澤内耗形體外離未至官病
一夕¶卒哀哉葬家側龍窟馬鋪山世所謂陳龍川也自
中¶字道甫岸谷深厚山止時行所歴雖知名勝人或官
<pb:KR4d0273_WYG_024-19a>
序髙重逆占其無憂當世意直嬉笑視不與為賔主¶禮
一日赴丞相坐有餽鹿至請賦之韻得方字揺膝¶朗唱
曰世間此物多謂馬寳匣還宜出上方相慘愠<md:KR4d0273_SBCK_024-17a>¶亟入復
出出入數四客皇恐不自得道甫神色不異¶飲啖自若
以此甚不悦於流俗乾道四年議遣歸正¶人伏麗正門
争論且言今内空無賢外虛無兵當網¶羅英俊廣募忠
力為中原率坐斥徽州毎應試皆陳¶實策無一語類時
文或笑曰此劄子也然竟亦得乙¶第中書舍人王藺薦
<pb:KR4d0273_WYG_024-19b>
於上藺上所厚得召對上壯其¶貌親其言改官為籍田
令又使舉其所知將用矣以¶諫官蔣繼周疏罷上徐悔
差通判郢州道知光化軍¶還朝光宗曰夀皇以卿屬朕
姑為郎相伴乎公¶謝臣巳累夀皇不敢復累陛下固請
知信州復¶召以王恬疏罷知邵州以謝原明罷知興化
軍以髙¶文虎罷是其人之於二公非有睚眦激發之憤
膚奏<md:KR4d0273_SBCK_024-17b>¶&KR0976;螫之苦也相傳以嫉望風而忌爾然二公自料
苟¶其人志不復君之讎慮不足絜諸夏合南北固不與
<pb:KR4d0273_WYG_024-20a>
並立矣則進退離合之不相容亦其勢也然黨偏而¶方
隅亂説勝而白黑混至使旁觀不敢平論後世不¶能分
别又足悲夫道甫既罷興化而死始道甫樂仙¶壇山北
之原即其葬焉外戚擅事累世必其危漢者¶劉向耳宦
官擅事累世必其亡唐者劉蕡耳以窮郷¶素士任百年
復讎之責余固謂止於二公而巳彼舅¶犯先軫識畧猶
不到公子勝辛垣衍奚繇知之余固¶謂春秋戰國之材
無是也雖然上求而用之者也我¶待求而後用者也不
<pb:KR4d0273_WYG_024-20b>
我用則聲藏景匿而人不能窺¶必我用則智運術展而
衆不能間若夫疾呼而後求<md:KR4d0273_SBCK_024-18a>¶納説而後用者固常多逆
而少順易忤而難合也二¶公之自處余則有憾矣同甫
稱信州韓筋栁骨筆研¶當獨歩自謂不能及又歎今日
人材衆多求如道甫¶髣髴邈不可得葢亦指文墨少異
者言之猶前意也¶今同甫書具有芒彩爛然透出紙外
學士争誦惟恐¶後則既傳而信矣道甫乃獨無有是信
而不傳也鮑¶叔管仲友也鮑卑而管貴美在叔也王猛
<pb:KR4d0273_WYG_024-21a>
薛强友也¶王顯而薛晦過在强也同甫得無以死後餘
力引而¶齊之使道甫亦傳而信乎是以併誌二公使两
家子¶弟刻於墓若世出則碑隂敘焉銘曰
哦彼黍離孰¶知我憂竭命殫力其為宗周嘉定十四年
正月日¶
　　　故知樞宻院事資政殿大學士施公墓誌銘<md:KR4d0273_SBCK_024-18b>¶淳熙十五年知樞宻院事施公師㸃引疾辭位逃寵¶畏
盈敷露懇切上疑訝抑首蹙眉請間諭公曰卿輔¶朕事
<pb:KR4d0273_WYG_024-21b>
巳有緒奈何欲棄朕還其奏五六公徑出六和¶塔俟命
上不得巳以為資政殿大學士知泉州固辭¶州提舉洞
霄宫光宗登禪詔曰卿冲人舊學也何¶以啟告朕公即
疏言今民貧兵餒將愚而敵詐虜懼¶有伏宜熟察審處
使初元之政足以竦厲而陛下¶心術之微又有當自謹
者知隆興府放逋賦十八萬¶達寃疏壅微細必親半歲
復求去不許紹興三年二¶月乙未薨於豫章年六十九
口自為表謝略曰念民¶情難保監天命靡常憂國勢所
<pb:KR4d0273_WYG_024-22a>
可憂用人材所當用¶上覧奏悲惻四年十一月戊寅葬
永豐縣富成郷西<md:KR4d0273_SBCK_024-19a>¶塘山提舉福建市舶椷來曰先人䝉
國大㤙贈死䘏¶孤一用舊禮階崇二列諡美正憲葢哀
榮略備矣獨¶墓道之碑未立非敢慢也有待而然竊惟
淳熙中天¶下治安天子恭巳羣臣遵職中都官貴重留
久者尤¶幸甚執政至十餘年公一旦乞身不及顧竟得
請將¶行徧謁朝士舊故諸客送登舟人人把手笑語盡
歡¶而别行路聚觀咨歎傾挹雖疏廣受無以尚之夫耽
<pb:KR4d0273_WYG_024-22b>
位敗髙節懐禄失令名然則縻於進者非公之志而¶果
於退者公之勇也豈不賢哉公字聖與信州玉山¶人三
世褒敘安與少保舜則太傅實太師紹興二十¶七年太
學上舍中第教授復州魏國夫人終䘮王樞¶宻綸欲以
館職薦公曰父年髙迫近禄人子私願也<md:KR4d0273_SBCK_024-19b>¶無考任而躐
華選懼為僥倖之倡敎授臨安府陳丞¶相康伯遂以館
職薦召對言頃中外人情急於得和¶無故裂四郡奉敵
是欲和也非欲久也陛下發憤¶逐宰相諫官主議者示
<pb:KR4d0273_WYG_024-23a>
以必戰而後和可成然猶未¶也因陳備敵五事及他便
宜甚衆曰如是則有偹偹¶堅而和可久矣故終孝宗世
以和為形以備為實¶敵卒不敢背約䇿自公始授正字
兼聖政檢討挍書¶郎兼呉益王敎授國史編修官又言
法為天下信事¶為天下功臣下争欲變法各求立事不
參覈而遽從¶巳變遄復暫立忽廢此功信所以隳國權
所以去也¶又言治盗賊當委牧守但責廵尉何以禁暴
事多施¶行公起疎外論建樸率不擇深淺而切機凑的
<pb:KR4d0273_WYG_024-23b>
深中<md:KR4d0273_SBCK_024-20a>¶利害雖老於臺閣者亦不能及上方嚮用言者不
樂罷¶主管崇道觀知筠州太師終䘮知池州入奏今日
用¶人未有毫髪効驟遷輕政視職守如流上美其意¶曰
卿謙退靖重除祕書丞考功郎官國子司業祕書¶少監
左諭徳中書舍人兼右庶子既升監俄正知¶制誥兼左
庶子禮部侍郎進給事中增詹事為二兼¶焉在後省言
呉淵小人被劾不可雜學士潘景珪無¶學法吏不可權
侍郎張説子薦贓敗不可收敘宋鈞¶罷黜不可真俸郭
<pb:KR4d0273_WYG_024-24a>
倪李安禮他日一轉九官不可宣¶贊而明州民汪伋獻
稻萬餘助賑䘏户部謂不應賞¶格朝廷令須歲稔還之
亦極論其非使于金班定典¶儀以國王子且至退公位
公曰立巳定何退為屢請<md:KR4d0273_SBCK_024-20b>¶不改白其相曰南大使不肯
動王子竟徙他班衆相¶與愕顧歎服公初見上固黙許
任屬及請乞户四¶等以下積欠謂非卿不聞此至引書
三宅三俊欲先¶重職事官之選然後次補而上皆有其
人為愈用愈¶不匱之術則曰公輔器也及對駮不避專
<pb:KR4d0273_WYG_024-24b>
對有守益¶嗟異郊祀以備顧問輦繇側升上念公魁傅
使陟¶降從御道有司曰非故典也遂詔衛士扶掖於是
人¶知上决意用公十一年除端明殿學士簽書樞宻¶院
事其九日兼參知政事既而以參政同知樞宻院¶又知
樞宻院事凡六載與同列開陳上前有不中¶理未嘗不
反覆執諫終無異言上數勞勉曰異時¶宰相奏事參署
噤不一語朕圖囬天下日周徧常再<md:KR4d0273_SBCK_024-21a>¶三卿盡言若此真
慰朕懐也公益感勵奮發以薄聚¶斂厚捨施為巳任大
<pb:KR4d0273_WYG_024-25a>
關出内藏錢激犒而除其窠名¶為民病者六十萬罷昭
州貢金盡蠲經總制宿負鉅¶億萬而旱饑有一州放至
六十萬者皆公所建白户¶部立上供比較法且請不待
歲終行之既畫降公力¶辨遂追寢至於寛釋威怒保䕶
善良鍳訴材傑舒㧞¶淹滯上常目公言一聴可至今人
多稱誦而公不¶自以為徳也于時法度尊明民物豐樂
公喟然曰以¶寵利居成功古人之深戒也決去不囬有
識壯之内¶行尤淳備䘮魏國日侍太師夜即墓廬以宿
<pb:KR4d0273_WYG_024-25b>
䘮太師¶如魏國任補先其姪政府恩悉推與族人裨窮
乏有¶倒廪助婚䘮有傾槖待人質而篤處巳約而裕不
鳴<md:KR4d0273_SBCK_024-21b>¶善以收譽不衒薦以市恩毎謂諸子進退以義士之¶
節也枉道干進士之耻也汝苐戒之子栝上舍甲科¶福
建帥司幹官枱通判福州椷椐通判沅州&KR3401;通判¶撫州
壻劉㑂知南劍州趙汝談西外宗正栝枱椐㑂¶皆巳卒
孫沆京西提舉兼提刑通判汶監蘄口鎮洙¶承務郎江
陵縣主簿浚承務郎渷瑞安縣尉洽將仕¶郎濆登仕郎
<pb:KR4d0273_WYG_024-26a>
而洙浚亦巳卒曾孫鍳鎡雄峴童小大¶餘未名而鎡雄
皆將仕郎也余讀公講筵故事審時¶所急能因時正救
而納之於道東宫故事擇義所明¶能先事豫防而引之
於善及前後章奏累百數大抵¶權實兼舉雅俗並伸切
而不偪廣而不緩至於科舉¶制科之外有安貧樂道經
明行修者欲詔州郡特舉<md:KR4d0273_SBCK_024-22a>¶而官之則又未嘗不大公之
志懿公之識而惜其不¶遂相哉銘曰¶
廸惟阜陵載競載勤淳熙末年求治愈新不自聖智¶推
<pb:KR4d0273_WYG_024-26b>
賢其臣其臣施公左右有民文獻舉之貨財與之¶泰道
并包勿猜沮之嚴嚴廟謨虛巳以咨令如雷風¶鼔舞四
馳我無上欺上惟我信律吕必應心手¶同運祈歸故國
草木華潤世韙其退有考其進公既¶返正帝亦禪止古
稱明良毋或違止幽堂久寂遺耀¶未紀君臣之逄以播
來史嘉定十四年二月日¶
　
　水心集巻二十四
