# -*- mode: mandoku-view; -*-
#+TITLE: 水心先生文集
#+DATE: 2015-09-11 14:12:40.448415
#+PROPERTY: ID KR4d0273
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 29
#+PROPERTY: FILE SB04n0380-029水心先生文集-卷第二十九.
<pb:KR4d0273_SBCK_029-1a>¶
水心先生文集卷二十九¶
　雜著¶
　　　書常希古長州政事録後¶
故贈諌議大夫常公安民紹聖&KR0004;任御史所排治姦¶
人甚多獨言蔡京黨與巳就必亂國家最爲先見後¶
竟入黨籍以窮死宰長洲邑人尤愛之至以俚語目¶
爲生佛自言待保正以古比長閭胥不任吏以全吏¶
用刑如醫之愈疾不妄投藥可謂方略先成於心非¶
復隨丗寛猛之偏術也是時長洲訟牒二千青苗常¶
平尤峻西師屢買衣襖蓋縣之難治乆矣豈獨今爲¶
然士挾苟簡因循以馭之則其厭俗之日衰而卒無¶
善政亦何怪焉常公以節聞天下不以吏能自名也¶
<pb:KR4d0273_SBCK_029-1b>¶
然必録者官無不盡之職而治民者古人所以示爲¶
善之信也今之爲善士者皆言不能爲縣爲縣者必¶
不能爲善士此又非也余得此録於公之孫衿因記¶
其末¶
　　　題潘彦庶羣書辨正¶
潘彦庶少有五色筆本州亟薦送使只用三&KR0163;之巧¶
乆當取危第官職惟意所擇爾顧乃輕鄙舉子學出¶
經入史於衆人思慮不到處下議論空寫卷子上竟¶
莫遇精識宜其棄擲也今逺去漢陽僅作數十弓手¶
頭領彼以舉子學典州奉使者方當低回受役手板¶
顚倒色如暗塵始悔前所爲矣悲哉余愧非精識其¶
羣書辨正寂寥十數簡謂古人之書必待巳而決頗¶
<pb:KR4d0273_SBCK_029-2a>¶
亦疑之至分别商鞅諸葛亮張華姚崇等知古大臣¶
體䇿南北形勢國是所歸中今日利害之實然後信¶
其的確有用地竒士也彦庶行矣漢&KR0198;之間草&KR0035;萋¶
迷後蘇前禰棄擲甚衆丗終無精識乎徐載以歸益¶
盡力於古人奚悔焉¶
　　　題謝道士混元皇席實録後¶
丗儒固病老子之徒矜大老氏今謝懐英此書矜大¶
尤甚欲自使其徒尊誦之可爾懐英故爲士人將以¶
示其爲土者則可乎余觀司馬遷老子&KR0019;言孔子歎¶
服老子隱而著書莫知所終言老子二百嵗又以太¶
史儋即老子又言老子子孫至漢有仕䆠者盖其隱¶
顯不常變化難名自周以來記之矣何必道士也天¶
<pb:KR4d0273_SBCK_029-2b>¶
地定位也人物定形也夀夭貴賤可約而推也愛悪¶
苦樂可押而齊也此世論也人之爲天地天地之爲¶
人統氣御形而謂之道者非丗論也學者存之而巳¶
　　　題薛常州論語小學後¶
一人之身衆人之身也一身之家天下之家也一士¶
之學萬丗共由之學也不以其身麗衆人之身必自¶
成其身其身成而能合乎衆人之身矣&KR0002;夫私其身¶
者非也不以其家累天下之家必自治其家其家治¶
而能合乎天下之家矣&KR0002;夫私其家者非也不以其¶
學諉萬丗共由之學必自善其學其學善而能合乎¶
萬丗共由之學矣&KR0002;夫私其學者非也師雖有傳説¶
雖有本然而學者必自善自善則聦明有開也義理¶
<pb:KR4d0273_SBCK_029-3a>¶
有辨也德行有新也推之乎萬丗所共由不異矣謂¶
必用一&KR0003;一本者以學爲諉者也不一說不一本而¶
不至乎其所共由者以學爲私者也常州先生薛氏¶
著論語小學教授留君刻於學官某謹書其後¶
　　　進故事¶
定公問一言而可以興&KR0022;有諸孔子對曰言不可以¶
&KR0002;是其幾也人之言曰爲君難爲臣不易如知爲君¶
之難也不幾乎一言而興&KR0022;乎曰一言而䘮&KR0022;有諸¶
孔子對曰言不可以&KR0002;是其幾也人之言曰予無樂¶
乎爲君唯其言而莫予違也如其善而莫之違也不¶
亦善乎如不善而莫之違也不幾乎一言而䘮邦乎¶
　臣聞魯爲因舊之國定公非開治之君然其所問¶
<pb:KR4d0273_SBCK_029-3b>¶
　猶欲求邦之所以廢興且以一言爲㫁志如此其¶
　切詞如此其急者蓋當是時王道雖衰而未息其¶
　君臣相與議論尚能參稽於義理之&KR0004;而未盡埋¶
　没於事爲之末故也自禹承舜曰后克艱厥后臣¶
　克艱厥臣政乃乂&KR0058;民敏徳伊尹訓太甲曰有言¶
　逆于汝心必求諸道有言遜于汝志必求諸非道¶
　是則君臣各知難而任責人主必捨巳而求是乃¶
　從古致治之本原春秋以來幾失之矣臣嘗因孔¶
　子之對而論之夫推興喪者治之理而順樂易者¶
　人之情然而克艱乃致易之原也受逆乃得順之¶
　門也人情見羙而心好即安而意恱常欲以易求¶
　易而不知其難以順求順而不知其逆也故因一¶
<pb:KR4d0273_SBCK_029-4a>¶
　易造百難因一順生衆逆輕則疑阻横生怨謗滿¶
　前重則矛㦸森起殺戮相&KR0071;展轉讎疾靡所定止¶
　而身與家國從之烏得其順且易哉治道有二内¶
　理也外事也事著而有方故任之欲難難則行行¶
　則勤勤則業廣積日累月而無事不㪯非致易乎¶
　理㣲而無形故察之欲逆逆則止止則思思則理¶
　明心融意浹而群疑氷釋非致順乎外業廣内理¶
　明治天下不能加毫末矣此爲君難所以爲一言¶
　而興&KR0022;而唯其言莫予違所以爲一言而䘮&KR0022;也¶
　臣觀三代以前君臣共治無一事不難無一語不¶
　逆如疆田疇如作室屋如利器用無一苟且以就¶
　墮媮者及其功業光羙垂布簡冊順易孰大焉後¶
<pb:KR4d0273_SBCK_029-4b>¶
　之君臣或有所更嘗有所容受不必盡合遂稱治¶
　丗然其去古人則巳逺矣况於怱所難趨所易安¶
　所順捨所逆以酖毒爲甘羙而寢積薪之火者可¶
　不畏孔子之言哉¶
　　　胡壑名&KR0003;¶
思曰睿睿作聖案字篇壑古文睿字也由思得睿由¶
睿得聖古人常道也而近丗學者諱之以爲作聖當¶
自&KR0041;蓋疑睿之流於薄也信如古文從壑則不流矣¶
胡泰然子自十餘&KR0010;敏讀能文詞思致超越學而不¶
倦未知其止也余爲名古文壑而字彦思率其常防¶
其薄也¶
　　　字禦録¶
<pb:KR4d0273_SBCK_029-5a>¶
右劉教授永嘉守禦録錢君徳載刻於州斈往嵗王¶
師北伐德載與劉平國援此諗其守謀增陴浚隍預¶
儲擬以待非常旣虜復請和事亦巳然君之志不可¶
誣也今遂刋布其書甚善不惟郡人當安不忘危且¶
使無寓人修牆屋猶知任拒守之責而况於保障扞¶
禦之臣乎¶
　　　題桑丗昌蘭亭愽議後¶
字書自蘭亭出上下數千載無復倫擬而定武石遂¶
爲今丗大議論桑君此書信足以垂名矣君事事精¶
習詩尤工其即事云翠添隣塹竹紅照屋山花盖着¶
色&KR0030;也¶
　　　題&KR0030;婆湏宻女¶
<pb:KR4d0273_SBCK_029-5b>¶
舊&KR0019;程正叔見秦少游問天知否天還知道和天也¶
痩是斈士作耶上穹尊嚴安得易而侮之薄徒舉以¶
爲&KR0015;如此等風致流播丗間可謂厄矣且華嚴諸書¶
乃異域之放言婆須宻女豈有聲色之實好而遽以¶
此裁量友朋乎志意想識盡墮虚假然則元祐之斈¶
雖不爲群邪所攻其所操存亦不足頼矣此蘇黄之¶
流弊當戒而不當法也¶
　　　答髙宗丞¶
錢塘示余石刻脱又公紀曽孫子潤大宗正丞十一¶
字問乆不報始參預樓公大防書此銘謂姪其從姑¶
者女姪非男子也又改宋州爲南都越州爲鎭東軍¶
余以爲適以完新爲一新按左氏姪從姑子圉與焉¶
<pb:KR4d0273_SBCK_029-6a>¶
㑹于祝其實夾谷與樓公所改義不合古文簡質臣¶
名予我通一稱爾不窮窮然自别也章懐太子以治¶
爲化柳子厚以治爲理至韓退之則本名不諱况嫌¶
名耶大宗丞求余初藁因併録異同以遺之¶
　　　題歐公書梅聖俞河豚詩後¶
余嘗戯語郷人河豚雖毒而人能啖之毒又甚矣梅¶
聖俞勤勤憂人以豢河豚致死乃謂籠虵蝦蟇爲無¶
苦其爲人計固厚然二物獨何罪乎因仲止&KR0009;此刻¶
謾題以當一&KR0015;乆别安隱¶
　　　題荆公詩後¶
或言蘇公書荆公髙下數家村詩疑武陵源句爲不¶
工且云也是别無好韻審爾則欲&KR0043;媿桑門當又疑矣¶
<pb:KR4d0273_SBCK_029-6b>¶
　　　題石月硯屏後¶
歐陽文忠公石月硯屏余見於陳文恵公裔孫忠懿¶
家云公昔所贈也歐公愛玩不自持至謂兩曜分爲¶
三蘇子羙梅聖俞又各爲&KR0003;羙惡相攻反令此石受¶
垢良可歎爾物之真者丗不必貴常貴其似然相似¶
之品亦多蓋其偶然又皆人所共見不甚異也月中¶
有樹丗莫能見特相傳爾石暈正圓白中&KR0636;樹文因¶
其可見&KR0090;所莫見雖難言之&KR0002;相傳爲不謬則以石¶
似月有足異者矣况經諸公辨&KR0054;之論垂二百年乎¶
陳君宜寳藏也嘉定癸酉¶
　　　書龍川集後¶
余旣爲同甫序龍川文而太守丘侯眞長刻於州學¶
<pb:KR4d0273_SBCK_029-7a>¶
敖授侯君敞推官趙君崇嵓皆佐其役費同甫雖以¶
上一人賜第不及至官而卒於是二十年矣遺藁未¶
輯愈乆將墜眞長不惟収䘏舊故存其家聲可以託¶
生死厲薄俗至於趯然以其文字廢興任爲巳事僚¶
友一時志同義合相與扶立俊豪魁特之緒使流風¶
餘論猶能表見於後人蓋知古太守職業者也同甫¶
集有春秋屬辭三卷放今丗經義破題乃昔人連珠¶
急就之比而&KR0009;意尤深逺又有長短句四卷毎一章¶
就輒自歎曰平生經濟之懐略巳陳矣余所謂微言¶
多此&KR0011;也&KR0002;其他文海&KR0386;澤聚天霽風止無狂浪&KR0064;¶
流而回漩起洑縈映妙巧極天下之竒險固人所共¶
知不待余言也¶
<pb:KR4d0273_SBCK_029-7b>¶
　　　題陳秀伯碑隂¶
余旣銘陳君昻重言曰昂母休氏同縣林坳里人生¶
十八年歸先人林氏富陳氏貧父祖同宦斈道里常¶
千餘母從姑窮舎中揷槿自蔽歎曰是可長處乎盡¶
傾賫裝悉買田始治屋今礪碕東山西奥三村多遺¶
疇焉余固疑陳君無所合於丗何遽至給足而夫人¶
能以枝葉芘夲根克私成公信天下賢女子也有儒¶
業無儒効衣食併日門單户寒故昔人以爲誤悔之¶
乆矣自君髙及昻爲儒累累效無寸尺誤豈少耶母¶
棄昂時未三十尔然而上伸舅姑之飬下&KR0173;子孫之¶
託皆夫人力也不可以無傳因書&KR0140;昻使刻於銘側¶
嘉定八年正月　日¶
<pb:KR4d0273_SBCK_029-8a>¶
　　　趙汝駉爲台州屬縣簿建屋以藏户版余爲¶
　　　名曰孔先而著其詞¶
非籍不有惟籍乃守先聖所正後學敢謬臨海之邑¶
龠米寸帛必信必實以作民極嘉定八年二月¶
　　　題二劉文集後¶
按周愽士集元豐時永嘉同逰太學者蒋元中沈彬¶
老劉元承劉元禮許少伊戴明仲趙彦昭張子充所¶
謂不滿十人而皆經行修明爲四方斈者敬服者也¶
紹興末州始祠周公及二劉公於斈號三先生余觀¶
自古堯舜舊都魯衞故國莫不因前代師友之教流¶
風相接使其後生有所考信今永嘉徒以僻逺下州¶
見聞最晚而九人者乃能違志開道蔚爲之前豈非¶
<pb:KR4d0273_SBCK_029-8b>¶
俊豪先斍之士也哉然百餘年間緒言遺論稍巳墜¶
失而吾儕淺陋不及識知者多矣幸其猶有存者豈¶
可不爲之勤重玩繹之歟¶
　　　題張君所注佛書¶
黄巖張士特示余注心經金剛圎斍楞嚴四十二章¶
及標題節注經律紏異等皆備昔余在荆州無吏責¶
讀浮屠書盡數千卷於其義&KR0011;粗&KR0002;該渉今觀張君¶
貫穿出入證㑹反復悉從舊文不以私意爲之&KR0003;也¶
至於要言微&KR0208;人所難知往往迎刃冰解則多自得¶
之矣按四十二章質略淺俗是時天竺未測漢事採¶
摘大意頗用華言以復命非浮屠氏本書也夫西戎¶
僻阻無有禮義忠信之教彼浮屠者直以人身喜怒¶
<pb:KR4d0273_SBCK_029-9a>¶
哀樂之開披析解剥别其眞妄䆒其終始爲聖狂賢¶
不肖之分蓋丗外竒&KR0646;廣&KR0054;之論也與中國之學皎¶
然殊異豈可同哉丗之儒者不知其淺深猥欲強為¶
攘斥然反以中國之斈佐佑異端而曰吾能自信不¶
惑者其於道鮮矣余既爲張君題所注佛書併記一¶
事蜀人范東叔自云在斈省時晨朝必誦楞嚴陳君¶
舉與隣省問念佛爲誰東叔拱而後對君舉戯曰吾¶
以爲老卒所課爾東淑因言誦此書三十年矣余間¶
請東叔楞嚴要義安在東叔沉思乆之曰如鷄候鳴¶
顧瞻東方巳有精色此是逼撲到緊切處也余聞而¶
歎息夫不讀者固不能知而讀者之知止於如此嗚¶
呼安得以張君所注語之乎¶
<pb:KR4d0273_SBCK_029-9b>¶
　　　題陳中書　孝廟聖政序藁¶
公群子師崇言公親以二藁授之使謹藏勿墜意殆¶
有記云時李翰林巘巳具草光宗更自命公盖公¶
之文得用於大典冊如此可謂儒者之盛矣余觀公¶
一生苦心窮力稽事驗物發言成章其可以緝熈國¶
經扶&KR0024;民病者甚衆顧偶未用也君幸益求他藁亦¶
謹藏勿墜㑹當有用時如晉脩范武子之法漢條賈¶
誼董仲舒之論然後爲盛爾¶
　　　題朱晦庵帖¶
謙伯别乆一日過余將爲長興縣岀朱公此紙方急¶
迫了劇邑乃不忘&KR0054;學審問之功他日聞其政必異¶
於今人也¶
<pb:KR4d0273_SBCK_029-10a>¶
　　　題陳止齋帖¶
右湗村石洞十詠余嘗評公不用詩家常律及其意¶
深義精自成宫徴而工詩者反皆退舎殆過古人矣¶
然惟公能之欲學者&KR0186;不近也¶
　　　題張都官送行詩後¶
張公送行詩及題卷後者司馬范公而下瑰瑋名士¶
徃徃在焉言語字畫森然眼旁歘懐其人不寐竟夕¶
　　　題張淏雲谷雜紀後¶
張清源篤志&KR0002;學出入群書援據殚洽欲於周丞相¶
洪内翰中間更展一席地非凢材也余素以寡陋自¶
媿垂盡殘年僅得親近其論日聞所未聞不亦快哉¶
泊宅編載張安道花書名事&KR0178;誤當更考正¶
<pb:KR4d0273_SBCK_029-10b>¶
　　　題蔡君進書後¶
蔡君两書文詞温雅所論皆田里實利害也然其病¶
在於本源夫巨潦汎濫流蕩漂溺至以滔天㓕木爲¶
患若使反壑則波浪静矣余不識君而嘉其有憂民¶
之心姑題于末¶
　　　題韓尚書帖¶
韓公子師守東陽樓公景山爲愽士以文字相從㳺¶
常乗月至教授&KR0550;五桞堂對北山蒼茫有無賓主更¶
賦漁樵互荅鼓角動乃歸諸司不能容韓公竟罷去¶
當時有識者皆恠訝謂此乃古人遺風前輩雅韻奈¶
何反&KR0013;劾也今帖所謂竒文大篇流傳人間盖不誣矣¶
　　　題端信師帖¶
<pb:KR4d0273_SBCK_029-11a>¶
端信大師自天台教觀兼習諸宗性義融徹詞辨&KR0289;¶
起淳熈&KR0004;都下禪講尚多&KR0043;舊名人師年少操矛入¶
室援據今古中其機要咸相顧歎駭曰信書厨不可¶
與爭也國子監主簿甄公良友意踈而&KR0003;慧高下在¶
口師未嘗假借有捽疑詭問必&KR0117;析首末使傲消氣¶
折乃巳甄公尤畏之闔户長年人莫識靣惟教其徒¶
令速趨西方空寂無丗間名利語以此自終余毎病¶
學佛者徒守一悟而不知悟本或外示超俗而實墮¶
俗紛&KR0002;師庶幾免矣¶
　　　吕子陽老子支離&KR0003;¶
永康吕皓子陽解老子旣成以授余周衰諸子各騁¶
私見爲書隳裂王道而恣於曲學聃其最甚者祥祲¶
<pb:KR4d0273_SBCK_029-11b>¶
所&KR0170;大義蔽矣固不得而強同也毎嘆六經孔孟舉¶
丗共習其魁俊&KR0646;特者乃或去而從老佛莊列之説¶
恠神虚霍相與眩亂甚至山棲絶俗木食澗飲以守¶
其言異哉子陽再試省司不中遂絶迹科舉當得累¶
恩亦棄不就有高退之節&KR0010;青黄散穀數千逺村窮¶
乏皆頼其救有任䘏之恩方少時適㑹父兄有詔獄¶
上䟽孝宗且納所居官天子感動立命慮&KR0072;枉併縁¶
坐得釋五十餘人有幹子之孝旣隱居無用獨教其¶
子殊殊亦凛絜&KR0012;立出處必以度子陽實知之父子¶
自爲師友有察父之明門内肅如也閭里雍如也非¶
所謂魁俊&KR0646;特者耶雖不觧老子亦足以發身成名¶
矣子陽愀然曰我性物理而進於道天地之至公也¶
<pb:KR4d0273_SBCK_029-12a>¶
眇眇乎身名奚有夫合性情之正而爲言者聞道也¶
即性情之安而爲言者近道也子陽詩歌文字多自¶
得意高處往往不减古人近道之言也雖不解老子¶
亦足以身名兩忘而進於道矣雖然山林之士&KR0029;幽¶
樹&KR0557;寒流放飯永日爲惰而巳子陽於是書贅附群¶
聖賢出入釋老用力甚勤譬夫愽奕愈於巳也¶
　　　和李參政¶
識貫事中樞紐筆開&KR0090;外精神傳&KR0026;弓力異常鈞衣¶
我六銖羞問　周后數莖命粒魯儒一㸃芳心啄殘¶
棲老付誰論謾要睡餘支枕¶
　某往從吕丈伯恭道歐公&KR0004;爲執政時言不思而¶
　得與既得而不患失吕丈曰至論也某云只爲不¶
<pb:KR4d0273_SBCK_029-12b>¶
　合有侵㝷做官職之意吕佇思乆之曰此&KR0003;太高¶
　所論竟不决而罷今偶用內制集序中支枕字追¶
　憶前語併記於此¶
　　　題周子實所録¶
余乆居水心村落農蓑圃笠共談隴畝間有士人來¶
多言場屋利害破題工拙而巳周子實數過余必示¶
以前輩舊聞毎得一二耳目鮮醒寘於舉業叢中不¶
啻夜光之照敝箒也古人多識前言往行謂之畜德¶
近丗以心通性逹爲學而見聞幾廢爲其不能畜德¶
也然可以畜而猶廢之狹而不充爲德之病矣當更¶
熟論¶
　　　王夫人&KR0030;象賛¶
<pb:KR4d0273_SBCK_029-13a>¶
摯别而有和均之德淑順而有堅貞之力以之飬生¶
家道興以之訓于家法成身聚五福天崇百齡爾孫¶
爾曽&KR0090;其儀刑¶
　　　題林秀才文集¶
林君自言賢良宏詞雜論著凢三千篇時文亦三千¶
篇然猶不得與黄䇿中所謂一冐子者較其工拙鬢¶
髪蕭然奔走未巳可嘆也昔東方朔上書亦至三千¶
牘漢武帝覽之輒乙其處君儻有是意乎¶
　　　題張聲之友于叢居記¶
仕而改室雖古人止於自崇兄弟則因其舊不假慮¶
矣兄弟之子又慮不及矣非其恩薄也&KR0020;則然矣&KR0002;¶
夫髙棟大屋凉軒燠館樓閣照映而又多設空基以¶
<pb:KR4d0273_SBCK_029-13b>¶
廣異日之不足如聲之之爲者盖千百不一見也然¶
則古人不能而聲之獨能之何其以是心具是力邪¶
張氏之居曰陶山山回水明葱秀蒨蔚如善&KR0030;者開¶
元以來丗有冠冕自元豐至開禧第科目者十三人¶
聲之嫁娶&KR0012;子女親戚朋友待以葬埋衣食甚衆爲¶
人恢踈談&KR0015;放曠江湖間其立朝治民固當丗所推¶
而余獨記其細行如此¶
　　　温州州學㑹拜¶
射郷飲酒古人最盛之禮主於公視聽齊言動故道¶
藝可合風俗可同也丗逺民散雖拜揖跪起各爲一¶
家之私閫閾異儀隣比殊用各安其習而不能一矣¶
今州郡不得與國擬太守盖郷大夫之任也然皆以¶
<pb:KR4d0273_SBCK_029-14a>¶
錢榖刑獄&KR0366;撃擒捽爲職不復肯顧教化禮樂之事¶
&KR0054;士師道也固宜行之哉三山陳垓教授温州歳之¶
&KR0004;吉冠蓋大集踰千人未巳余老病不果出聞其尚¶
德貴齒與古義恊條序曲折粲然成文人人勸酌長¶
㓜盡醆多閑暇自得無勉強急迫之意嗟夫王道之¶
始視此何逺雖進於郷射飲酒可也道藝可合也風¶
俗可同也在終成之爾¶
　　　題拙齋詩藁¶
王君大受字仲可&KR0004;戴肖望常疑病甚聞其父克明¶
豪士也隱於醫死能復生廢能復起強自載詣門視¶
之曰無苦乆客心動耳留薦燠館食軟膩君時甚小¶
父子同其起居把酒談&KR0015;晝夜相屬肖望欣然忘還¶
<pb:KR4d0273_SBCK_029-14b>¶
踰月摇大舫送至都執手珍重而别余以是竒君紹¶
熈四五年　光宗疾不能謁重華諫者傾朝謗者盈¶
市　憲聖后兄子琚最賢君因琚奏孝宗陛下惟¶
一子不審處利害恣國人騰口&KR0145;名於家計大不便¶
且羣臣以父子禮故諍不敢止　陛下何不出手詔¶
云　皇帝體不安朕所深知卿且勿言須秋凉朕自¶
擇日與　皇帝相見也　孝宗喜其䇿㑹晏駕不果¶
用慶元&KR0004;徐誼以忠&KR0013;譴徙南安軍&KR0020;洶洶未巳君¶
謀爲薄誼罪者一日韓侂胄女歸寜忽致誼書侂胄¶
發凾愴然即移&KR0061;州方議再移使臣蔡璉妄言牽引¶
誼衆爲誼懼君調護從容竟得移婺州㝷歸故郡矣¶
於是胡紘劉德秀等多架造險阻欲㭑䧟良善人人¶
<pb:KR4d0273_SBCK_029-15a>¶
皇恐不自保君又請琚曰　太后誥外庭毋更論往¶
事卒消黨禍力十居六七其慮存國家以人材否泰¶
爲巳憂樂余實親見至他救過解紛功尚多有非余¶
所見故不得而言也士影隨響接或毀君太過余亦¶
不取也君文峻簡通縟而詩特工前四十年余固巳¶
稱之自後嵗別爲什什必愈進格愈老字愈嫩語益¶
近&KR0208;益逺冰凝水泮不可離合也蓋謀臣智士遁藏¶
草野能終身不耀飬其心至矣而文采晻鬱無名以¶
傳騷人墨客嘲弄光景徒借物吟號夸其名甚矣而¶
局量淺狹無道以守&KR0002;君憂患不干其慮而詠&KR0084;常¶
造其㣲庶㡬兼之也噫笠澤煙雨之上西湖花月之¶
下君未嘗不留連顧賞余亦一二&KR0009;懐其間矣昭武¶
<pb:KR4d0273_SBCK_029-15b>¶
雖佳山水借君覊囚淹躓而余既七十謝丗待死無¶
復㑹期矣讀此藁盡拊卷遐想因以其平生大節綴¶
之於末¶
　　　題唐誥書¶
唐字於中代多作欹側枯瘦體而八法遂散然此書¶
有韻態尚未失痺麻散餘意也¶
　　　題陳壽老論孟紀&KR0170;¶
古聖賢之㣲言先儒所共講也然皆曰至二程而始¶
明凢二程所嘗講皆曰至是止矣其宻承親領游&KR0045;¶
尹謝之流而張吕朱氏後時同起交闡互暢厥義大¶
弘無留藴焉&KR0060;恠數十年士之詣門請益歴階覩奥¶
者提䇿警厲之深涵玩充溢之乆固宜各有論&KR0274;自¶
<pb:KR4d0273_SBCK_029-16a>¶
名其宗而未聞與衆出之以扶翼其教何哉豈敬其¶
師之所以覺我而謙於我之所以&KR0116;人歟天台陳&KR0132;¶
卿生晚而又獨學奚遽筆之書然&KR0026;其簡峻捷疾㑹¶
心切巳則非熟於其統要者不能入也緫括凝聚枝¶
源&KR0128;本則非&KR0054;於其倫&KR0011;者不能推也機鑰嚴秘門¶
藏户攝則非老於其家室者不能守也勾萌榮動春¶
華秋實則非妙於其功用者不能化也蓋數十年所¶
未見而一日得之余甚駭焉嗟夫余雖後死而素無¶
其質終不足以進此道矣使子及其時歩趨規矩於¶
親領宻承之間回復折旋於互暢交闡之盛不挺然¶
異材乎不柄授之以扶翼其教乎愧余之不足進余¶
昔之言也羙子之不可及余今之言也當以今之言¶
<pb:KR4d0273_SBCK_029-16b>¶
爲揭¶
　　　贈薛子長¶
讀書不知接統緒雖多無益也爲文不能関教事雖¶
工無益也篤行而不合於大義雖高無益也立志不¶
存於憂丗雖仁無益也今丗之士曰知學矣夫知學¶
未也知學之難可也知學之難猶未也知學之所蔽¶
可也薛子長徃蕪湖将行出此&KR0083;請書於余愧無以¶
答之¶
　　　錢則甫字&KR0003;¶
錢翼丗自天台來言曰惟名先人所命而未有以字¶
敢請桉戴翼其丗漢詔䇿語也爲字曰則甫夫則先¶
王之法非戴翼其丗之謂也戴翼其身之謂也身不¶
<pb:KR4d0273_SBCK_029-17a>¶
能翼丗於何有六七聖人皆以身之道顯而孔子&KR0274;¶
之豈論丗哉故曰徐行長者謂之弟始於是矣周道¶
衰士不知以身爲本而皆以丗自名凡所爲立私智¶
挾汙說無不欲破壊先王之法而卑簿其身者然則¶
丗安從治而功何由成冝其不能反而日以仆㓕也¶
漢人淺陋不原古始黄老道德之意申韓法術之學¶
皆破壞先王之法者也而謂其欲則先王之法皆斵¶
䘮其丗者也而謂之戴翼其丗嗚呼可悲也巳子質¶
高而智明必審擇而固守之必義無利也必厚無薄¶
也必安無躁也必垂於永乆無苟於一時也皆所以¶
則先王之法而戴翼其身也丗不是之取而奚取¶
　　　題王少卿家範¶
<pb:KR4d0273_SBCK_029-17b>¶
王公彦洪官有淸節訓児赴官一&KR0083;細碎周悉子孫¶
遵行之皆爲廉能吏盖根本正則推於枝葉不差也¶
如言不可記者即是不可爲以責人之道責巳恕巳¶
之心恕人考罪湏判單子酒後不可嗔責人之&KR0011;固¶
前輩所嘗知其見聞有自來矣¶
　　　陳漫翁&KR0021;器&KR0274;¶
君始終三載一郡之士皆以爲能増廣志意長益見¶
聞因其賞識知名者百餘人有急政疑議宻賛顯辨¶
赴之&KR0002;飢渴至於經紀學舎資用雖簞食瓢飲家法¶
當然而調度宏展無所寒乏固其餘力也将觧去又¶
汲汲爲此噐頗以俸錢佐之噫勤矣守者幸無散亡¶
零落盖豆&KR0508;之事古義在焉覩物而人存猶可以寓¶
<pb:KR4d0273_SBCK_029-18a>¶
諸君之思也¶
　　　題陳壽老文集後¶
建安中徐陳應劉争飾詞藻見稱於時識者謂兩京¶
餘澤由七子尚存自後文體變落雖工愈下雖䴡益¶
靡古道不復庻㡬遂數百年元祐&KR0004;黄秦晁張各擅¶
毫墨持價而顯許之者以爲古人大全頼数君復見¶
及夫紛紜於紹述埋没於播迁異等不越宏詞髙弟¶
僅止科舉前代遺文風流泯絶又百有餘年矣文之¶
廢興與治消長亦豈細故哉今陳君&KR0132;卿之作馳驟¶
羣言特立新意險不流恠巧不入浮建安元祐恍焉¶
再覩盖未易以常情限也若夫出竒&KR0269;穎何地無材¶
近宗歐曽逺揖秦漢未脫模擬之習徒爲陵肆之資¶
<pb:KR4d0273_SBCK_029-18b>¶
所知不深自好巳甚欲周目前之用固難矣又安能¶
及逺乎君之爲文綿渉既多培藴亦厚幅制廣而宻¶
波游浩而平錯綜應㑹緯經匀等膏潤枯筆之後安¶
徐窘歩之末若是則薦之廟郊而王度善蔵之林藪¶
而幽願愜矣若又審其所從不求強同貴其所與毋¶
爲易得趨捨一心之信否臧百丗之公則何止於建¶
安元祐之文也君必勉之¶
　　　題錢夫人碑隂¶
銘&KR0004;用&KR0098;元壙記巳而俠君謂余承務累贈朝請大¶
夫錢氏積封太宜人孫曰坡孫迪功郎溧水縣主簿¶
彜孫朋孫称孫思孫孫女壻曰郷貢進士黄芾承務¶
郎鎮江府&KR0009;樁庫陳纘巳卒曰周㓜學丘&KR0041;正未嫁¶
<pb:KR4d0273_SBCK_029-19a>¶
曰某曽孫男曽孫女皆三人盖壙記後事夫爵列之¶
極孫曾之次有家者甚重而余文巳就不可復益矣¶
異日刻盍附其隂¶
　　　陳子淵等字&KR0003;¶
老子稱淵&KR0006;似萬物之宗老氏之學以自下爲高淵¶
&KR0006;所以似物宗也故字宗曰子淵大學曰欲齊其家¶
先脩其身齊家人之所急修身人之所緩不修其身¶
未有能齊其家而人不自知徒病其難而莫&KR0023;其效¶
也故字家曰子修詩曰基命宥宻&KR0071;之單厥心肆其¶
靖之宻而靖物之所歸而命之所由定也故字密曰¶
子靖荘周聞在宥天下不聞治天下善矣然未䆒其¶
義宥者寛以待人也在者嚴以察已也故字宥曰子在¶
<pb:KR4d0273_SBCK_029-19b>¶
　　　題劉潜夫南嶽詩藁¶
徃歳徐道暉諸人擺落近丗詩律歛情約性因挾出¶
竒合於唐人夸所未有皆自號四靈云於時劉潜夬¶
年甚少刻琢精麗語特驚俗不甘爲鴈行比也今四¶
靈䘮其三矣家鉅淪没紛唱迭吟無復第叙而潜夫¶
思益新句愈工渉歴老練布置闊逺建大&KR0005;旗鼓非¶
子孰當昔謝顯道謂陶冶塵思模冩物態曾不如顔¶
謝徐庾留連光景之詩此論既行而詩因以廢矣悲¶
夫潜夫以謝公所薄者自鍳而進於古人不巳叄雅¶
頌軼風騷可也何必四靈哉¶
　　　題周簡之文集¶
頗記十五六長老詰何業以近作獻則笑曰此外學¶
<pb:KR4d0273_SBCK_029-20a>¶
也吾憐汝窮不自活幾稍進於時文爾夫外學乃&KR0241;¶
窮之道也余愧詩即棄去然時文亦不能精也故自¶
余輩行累數十百人皆得大名登&KR0139;仕而終不以文¶
稱比歳詞人文士角立傑出盛哉盛哉一日垂出門¶
周君簡之遺余書及雜詩文立讀駭異因同登明逺¶
樓徧示坐客無不改&KR0026;屬目所謂角立傑出者也然¶
外學既工而時文又精所以難也今之公卿好文詞¶
者甚衆子飬不足仕未偶挾二能而求遂其所欲&KR0005;¶
無不可¶
　　　題永豐趙直閣廟節義録¶
余讀趙公節義録至曽&KR0041;言公宰永豐專以誠信待¶
人而云煩苛之令軍興調發旁午一介尺檄不以&KR0368;¶
<pb:KR4d0273_SBCK_029-20b>¶
民百姓愛之如父母雖古循吏不能加&KR0041;永豊人也¶
所記當無不實周公謂其叙載訛樸士章草直據所¶
見不論歳月爾然則公平暇日既能以子弟之道遇¶
其民惟&KR0178;傷之故㓂攘卒起爲之自&KR0005;前死不復顧¶
計盖義在一邑不私有其身而然也&KR0002;丗之爲長吏¶
者方無事時以威詐籠脅取民如不及有難必委而¶
先遁無足恠矣夫令之存於民也深則民之報於令¶
也逺是冝廟食如社與邑相爲無窮而隂幽動魄猶¶
足以芘其一方不可得而泯也¶
　　　跋劉克遜詩¶
著作正字及退翁兄弟道&KR0105;文學皆賢卿大夫天下¶
高譽之不以詩名也克荘始創爲詩字一偶對一聯¶
<pb:KR4d0273_SBCK_029-21a>¶
必警切深穩人人詠重克遜繼出與克荘相上下然¶
其閑淡寂寞獨自成家怪&KR0646;伏平易之中趣味在言¶
語之外两謝二陸不足多也自有生人而能言之&KR0011;¶
詩其首矣古今之体不同其詩一也孔子誨人詩無¶
庸自作必取中於古畏其志之流不矩於教也後人¶
詩必自作作必竒妙殊衆使憂其材之鄙不矩於教¶
也水爲沅湘不專以清必逹於海玉爲珪璋不專以¶
好必薦於郊廟二君知此則詩雖極工而教自行上¶
規父祖下率諸季德藝兼成而家益大矣方左&KR0207;其¶
友也當亦以是語之¶
　　　題姚令威西溪集¶
&KR0004;完顔亮來宼舉朝上下無不䘮膽直云虜百萬何¶
<pb:KR4d0273_SBCK_029-21b>¶
可當惟有退走爾獨姚公令威抗論沮止謂今八月¶
歳入翼明年七月入軫又其行在巳巳者東南屏蔽¶
也又推筭太一熒惑所次皆賊必滅之兆未幾亮果¶
自斃江淮復安余嘗嘆國不可無智士不智於當智¶
於天方是時姚公䇿我能必勝者智於天也公著書¶
二百卷古今同異無不該括豈獨智於天哉惜其盛¶
壮不預采録晚始召對殿中忽感風眩而死悲夫余¶
不及識公而與其子僅從偓同僚從孫鎔以公西溪¶
集叢語遺余其古樂府流麗哀思頗雜近体詩長短¶
皆絶去尖巧乃全造古律盖加於作者一等矣至以¶
易肥遯爲飛遁引注&KR0003;文不&KR0002;是&KR2202;以辯孟子不若¶
是恝尤非余寡見淺聞所能到也夫欲折&KR0168;天下之¶
<pb:KR4d0273_SBCK_029-22a>¶
義理必盡攷詳天下之事物而後不謬余既不學又¶
不得見如公者而師之徒掩卷追想於百年之外爾¶
　　　題潘刑曺&KR0048;帖¶
&KR0004;王倫歸自北朱弁洪皓皆附家門至虜盖有意就¶
和也朝廷因命潘公致堯亟往於是二聖始得聞高¶
宗中興慮迎送以禮徃反不越期既而韓宵胄胡松¶
年再聘遂與李永壽王詡偕來矣當其時以天下之¶
大&KR0009;&KR1179;於一使諸公無不起徒歩至執政侍從者潘¶
公之孫&KR0019;監天冨鹽&KR0163;爲余言公使還得刑曺&KR0048;竟¶
以此終獨不盡用何哉&KR0019;善於鹽事玉環人甚愛之¶
而明辨果决識情僞論議常透底裏使有知君者或¶
當&KR0071;其祖焉¶
<pb:KR4d0273_SBCK_029-22b>¶
　　　題沈朝議得何清源帖¶
徃在荆渚有蜀客繋舟出數十大卷皆本朝名卿相¶
書也良以得縱&KR0026;爲幸如清源何公書今始一見爾¶
沈公自罷宋州僉幕終身不復仕静退無求之澤冝¶
庇其後人哉¶
　　　題掃心圗¶
以爲無可掃則掃之者妄矣以爲有可掃則是掃安¶
従起人心惟危道心惟㣲其精其一其永勿失¶
　　　題薛仁静墓¶
薛景石之弟名山字仁静死嘉定七年二月二十一日¶
葬九年四月二日墓地曰丁亥横山君常讀周易行¶
携坐挾終身不釋人與語多不答或徑起莫測其意¶
<pb:KR4d0273_SBCK_029-23a>¶
　　　題黄巖蔡冲之墓誌後¶
君之賢余蚤得於其兄&KR0054;士略具忠翊墓中今又讀¶
㢤道所誌君墓益信然幾道叙君能&KR0162;所有以與人¶
甚詳而言君能自&KR0384;其所有則略今其巳驗之法固¶
在使滂兄弟㪯而行之冨復如君則&KR0162;所有以惠郷¶
黨不爲難矣不然則自所有将不足而安能及人滂¶
尚勉之¶
　　　跋義役¶
保正長法不承引帖催二稅今州縣以例相驅訶繋鞭¶
撻遂使差役不行士民同苦至預醵錢給費逆次第¶
其先後以應期㑹名曰義役然則有司失義甚矣余¶
嘗問爲保正者曰費必數百千保長者曰必百餘千¶
<pb:KR4d0273_SBCK_029-23b>¶
不幸遇意外事費輙兼倍少不破家蕩産民之患役¶
甚於㓂讎余嘗疑之官人以牧養百姓爲職當㓗身¶
馭吏除民疾苦且追則有期約日以集使賄必行應¶
追者任之可也民疾有産視稅而輸使賦必重應輸¶
者任之可也保正長㑹㝡督促而已何用自費数百¶
千及百餘千甚或兼倍以至破家蕩産乎且此錢合¶
而計之歳以千百巨萬既不歸公上官人知自愛又¶
不敢取誰則有此余欲以其言爲妄然余行江淮閩¶
浙洞庭之南北盖無不爲此言者矣嗚呼此有司之¶
所宜陳者也余沗爲吏不得爲令佐自試其術以破¶
余疑而不能意殊&KR0228;然因孫君義役書成&KR0186;題於後¶
以告其得爲者¶
<pb:KR4d0273_SBCK_029-24a>¶
　　　題瑞安宰董煟出蘇黄二帖後¶
畏敗群之民掣循吏之肘爲監司帥守者通惠也山¶
谷此帖&KR0077;當使上官見之或能爲君&KR0135;乎蘇書與董¶
氏親書皆君家舊物源流逺矣淵明薄宦窮愁蘇公¶
謫居安命法正應爾君以材名受舉治劇縣方當忍¶
事愛民終成羙績&KR0178;輕懐此意他日隨機感觸将動¶
浩然之思不可不先慮也¶
水心先生文集卷之二十九¶
<pb:KR4d0273_SBCK_029-24b>¶
<pb:KR4d0273_SBCK_029-24b>¶
