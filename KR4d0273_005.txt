# -*- mode: mandoku-view -*-
#+TITLE: 水心集
#+DATE: 2015-09-23 10:24:08
#+PROPERTY: LASTPB  <md:KR4d0273_SBCK_002-1a>
#+PROPERTY: JUAN 5

¶
<md:KR4d0273_SBCK_005-1a>¶
<pb:KR4d0273_WYG_005-1a>
欽定四庫全書
　水心集巻五
　　　¶　　　　　　　　　　宋　葉適　撰
　　奏議¶
　　　紀綱一¶
紀綱法度一事也法度其細也紀綱其大也古人之¶為
國豈能盡正葢或得其大或得其細有失其一必¶得其
一若細大俱失而欲煩文細故以維持其國家¶可靜而
<pb:KR4d0273_WYG_005-1b>
不可動易屈辱而難尊崇則本朝之事是¶已雖然法度
之失未至如紀綱之失此古人之所甚¶諱也自堯舜以
來外有岳牧内有九官一以制度頒¶以文告觀以巡守
諸侯雖國異家殊莫有敢不相率¶而朝者治兵如治刑
治四裔如治中國此唐虞夏商¶之紀綱也至周參以宗
室維以功臣其制加密矣秦<md:KR4d0273_SBCK_005-1b>¶則破壊封建而為郡縣削
弱黔首禁制將相自天子¶以外無尺寸之權一尊京師
而威服天下是時北狄¶亦始合為一國則築長城以限
<pb:KR4d0273_WYG_005-2a>
隔之重沿邊之兵攘¶却其要地而匈奴遯迹自屏不敢
爭衡然人王恣雎¶太甚而下不堪命不旋踵而敗亡故
世皆以秦之紀¶綱為失雖然秦之紀綱則誠失也然而
以强為失而¶不以弱失以大為失而不以小失夫强大
之勢易為¶也秦特不知為而已亦未可以深罪秦也漢
因秦制¶三邊各自備内郡專刑賞丞相御史雖綂攝天
下刺¶史司𨽻雖督察郡國而守相皆得自為兵其兵也
民¶其民也財其財也極其所治無不可者有進而授首
<pb:KR4d0273_WYG_005-2b>
無退而掣肘兩漢之治所以獨過於後世者豈非其<md:KR4d0273_SBCK_005-2a>¶操
之簡而制之要哉當其盛時攘夷闢地至數千里¶至其
衰也尚能繫服單于而臣妾之夫豈蹙縮凡儒¶之論所
可疵病其失哉此漢之紀綱也三國分裂雖¶政繁賦重
民無所措手足本不足以言治然邊方鼎¶立彼此争雄
一有蹉跌而禍敗隨之其所以皆自立¶於窘匱喪亂之
餘不可動揺者豈非其分人以地任¶人以兵功有所望
罪有所歸截然自用而不相拘制¶哉西晉使外制内以
<pb:KR4d0273_WYG_005-3a>
成諸胡之亂及其征鎮固守以¶忠義相奨激虚聲遺號
猶為一統海内之具至王導為¶東晉重上流之柄壯揚
州之勢石勒苻堅皆竭天下¶之力無嵗不戰而晉卒賴
以立其後北則魏晉周隋¶南則宋齊梁陳皆循用之是
則紀綱之所在患乎授<md:KR4d0273_SBCK_005-2b>¶任之非人而不以人為不當任
患乎分畫之無地而¶不以地為不當分畫患乎外敵而
不患乎内侮其事¶葢昭然矣唐用周隋府衞之法揀擇
天下之民聚為¶强兵内則諸衞將軍外有節度總管四
<pb:KR4d0273_WYG_005-3b>
夷臣屬萬里¶請命雖常困於征伐而唐之威令又過於
漢矣州郡¶削小分置益多而辟置生殺之權視前世皆
已稍損¶至於中年邊將權重遂成末大之患無以抗之
而内¶地亦皆裂為藩鎮殽亂混并不分緩急不辨内外
百¶世相承之紀綱由此墜失卒至五代以成本朝懲¶創
之説而紀綱不可復振矣¶
　　　紀綱二¶
唐之中世既失其紀綱而藩鎮横及其後也藩鎮復<md:KR4d0273_SBCK_005-3a>¶不
<pb:KR4d0273_WYG_005-4a>
能自有其威令而士卒驕五代之亂帝王屢易者¶非藩
鎮也士卒也雖然藩鎮居士卒之上而士卒依¶藩鎮以
為名見者不察而以其患專在於藩鎮藝¶祖思靖天下
以為不削節度則其禍不息於是始置¶通判以監綂刺
史而分其柄命文臣權知州事使名¶若不正任若不久
者以輕其權監當知𣙜税都監總¶兵戎而太守者塊然
徒管空城受詞訴而已諸鎮皆¶束手請命歸老宿衞昔
日節度之害盡去而四方萬¶里之逺奉尊京城文符朝
<pb:KR4d0273_WYG_005-4b>
下期㑹夕報伸縮緩急皆¶在朝廷矣其時契丹强盛太
原未服西有諸戎之¶遺種所以備守之者猶倚邊將至
太宗則又漸收¶之雖邊庭亦如内地矣葢民困於唐末
五代之久亂<md:KR4d0273_SBCK_005-3b>¶一日能使其强藩悍將退聽而天下安息
安得不自¶以為制馭宇内之善謀遵用而不易哉雖然
為天下¶之紀綱則固有常道譬如一家藩籬垣墉所以
為固¶也堂奥寢處所以為安也固外者宜堅安内者宜
柔¶使外亦如内之柔不可為也唐失其道化他地為藩
<pb:KR4d0273_WYG_005-5a>
鎮内外皆堅而人主不能自安本朝反其弊使内¶外皆
柔雖欲自安而有大不可者故自端拱雍熈¶以後契丹
日擾河北山東無復寧居李繼遷叛命西¶方不解甲諸
將不能自奮於一戰者權任輕而法制¶密從中制外而
有所不行也咸平之末真宗幸¶大名傅潛王超以畏懦
敗北王繼忠以輕進被擒¶景德初復幸澶淵幸而迄成
和議不然用當日之規<md:KR4d0273_SBCK_005-4a>¶畫而欲久與相校犯闕之危不
俟靖康而後見矣¶夫恃敵之已和而苟天下之無事割
<pb:KR4d0273_WYG_005-5b>
西方以封殖趙¶德明至其治具則日密法令則日煩禁
防束縛自不¶可動爵禄恩意豢養羣臣狃於區區文墨
之中僥倖¶之習勝而志氣日消削節義日隳敗矣論者
或非之¶其追言太祖之事如姚内斌董遵誨郭進馮繼
業¶之流皆守一郡官卑兵少然而豐財厚禄久任責成¶
邊警無虞而太祖能以力内平僭偽葢雄畧如此¶而竊
歎後之不能不知此固昔者為國之本然曩以¶懲創五
季太甚之故削損已多隄防已嚴此特其未¶能去者而
<pb:KR4d0273_WYG_005-6a>
至其後則盡去之耳自景德以後王旦¶王欽若以歌頌
功德撰次符瑞為職業上下之意以<md:KR4d0273_SBCK_005-4b>¶為守邦之大猷當
百世而不變葢古人之未至而今¶日之獨得也奚暇他
議哉紀綱之失猶其粗者耳併¶與人才皆壊人之智慮
不能自出於繩約之内歴代¶載籍非不粲然明備而皆
未有能援昔以證今者但¶於繁文細故加増之使不可
復脱而後已此豈不為¶大可歎哉¶
　　　紀綱三
<pb:KR4d0273_WYG_005-6b>
天下之弱勢歴數古人之為國無甚於本朝者¶真宗之
末仁宗之初契丹守和約者三十八年趙¶德明亦三十
年文恬武嬉舞蹈太平不見其為弱也¶及元昊始叛章
得象之徒毅然憤其小醜欲翦滅之¶立論必於不赦既
而屢出屢敗潼闗以西人無固志<md:KR4d0273_SBCK_005-5a>¶而契丹遂擁兵境上
以邀索周世宗故地使富弼重¶為解之然後乃已於是
形勢大屈而天下皆悟其為¶弱證矣仁宗亦慨然思欲
整治用弼與范仲淹韓¶琦為兩府議論前卻施行舛謬
<pb:KR4d0273_WYG_005-7a>
小人交鬭其間三人¶遂去而前規故習遂不可破當時
議者以為三人不¶能循致治功而欲以歳月成天下之
事其意太鋭故¶至於此嗟乎此三人者正坐不能以嵗
月成天下耳¶弼與琦相繼當國其懲前之禍愈深而循
致之説愈¶用矣雖然循致者卒不能有所致也弼相四
年琦相¶七年所循致者何事哉於是財用耗乏人才頺
弛天¶下翫弊愈甚而士以虛名相尚故王安石佐神宗¶
欲一反之而安石不知其為患在于紀綱内外之間<md:KR4d0273_SBCK_005-5b>¶分
<pb:KR4d0273_WYG_005-7b>
畫委任之異而以為在於兵之不彊財之不多也¶使安
石知之正其紀綱明其内外分畫委任而責成¶功然後
取賦斂之煩者削之本學校隆經術以新美¶天下豈復
有洶洶之論不惟無成而反有所喪也以¶神宗之厲志
有為終於舉措衡决變法則為傷民開¶邊則為生事力
圖靈武遂以失利亦悔用兵之無益¶者不知改弱勢而
為强勢而欲因弱勢而為强勢也¶夫改之與因繇始論
之一言之殊耳及其力行堅執¶乃成黨錮更紹聖崇寧
<pb:KR4d0273_WYG_005-8a>
而天下大病凡青苗凡¶保甲凡兵財之政所謂欲因弱
勢以為强勢者至¶宣和末年掃地無有昔日弱勢之所
守者又皆廢壊¶而其弱勢之不可反者遂為膏肓不可
起之危疾雖<md:KR4d0273_SBCK_005-6a>¶分四總管以圖捍禦委長安建康之守以
募勤王天¶下氷解雲散一城之地刼制於敵而號令不
能及矣¶當是之時割地以與人使自為守猶且不可况
能自¶守而禁人也哉然則本朝之規畫其始終本末之¶
際葢可覩矣自周德威失榆闗之險繼以雲中燕山¶兩
<pb:KR4d0273_WYG_005-8b>
道歸於契丹敵在長城之内而大河以北已有不¶可守
之勢為天下者不按九州之圖籍畧其四旁規¶其中央
左顧右望以盡天下之大形堅外柔内分畫¶委任羣臣
合力功罪有歸以正天下之常勢苐因其¶所有掩絶前
後而欲以人主之一力守之豈可得哉¶此天下之大患
所以二百年而常在論今天下之事¶所以窮數百言而
不能決也<md:KR4d0273_SBCK_005-6b>¶　　　紀綱四
<pb:KR4d0273_WYG_005-9a>
建炎初載李綱用事議分京東河北用唐藩鎮之法¶使
自守其地諸道各置要郡次要郡以一兵馬之權¶綱所
措畫則已陋矣括馬斂財騷動天下議者蠭起¶不得旋
踵卒以逐去於是汪伯彦黄潛善無所施為¶以為稍徙
近南安常守舊命使祈請自足苟延嵗月¶既而有維揚
之禍牽運奔走東極海嶠始委張浚以¶川陜而宣撫處
置之名立焉便宜行事之命出焉范¶宗尹相繼建請而
江淮亦各分裂為鎮撫使于時盜¶賊充斥偽齊擁挾金
<pb:KR4d0273_WYG_005-9b>
人連兵内向上流又置鎮撫大¶使文武參用犬牙相附
復遣執政督視以一威望浚¶雖狂疎竟失闗陜然節制
諸將保有全蜀張俊韓世<md:KR4d0273_SBCK_005-7a>¶忠岳飛亦次第平殄羣寇江
左所以粗守而金肯和¶者任人之效也雖然分畫無法
寄任不專張浚趙鼎¶汎然於事機之㑹言戰不敢請和
不欲費日累月師¶老糧匱上下厭倦而秦檜以為權不
可外假兵柄不¶可與人故屈意俯首唯金所命以就和
約廢誅諸將¶竄逐名士使兵一歸於御前督府結局收
<pb:KR4d0273_WYG_005-10a>
還便宜使¶州郡復承平之常制檜方矜伐自比趙普以
為經國¶之長算莫能及也且祖宗之天下無故而失其¶
大半遷劫之讎百世不可忘矣乃以撫定江左為大¶功
何哉戊申至辛巳二十年矣女真一旦出不遜語¶聞於
殿陛朝野喧然搏手無措相對駭愕無可為者¶而葉義
問汪澈出矣及陛下嗣服以來張浚總綂<md:KR4d0273_SBCK_005-7b>¶於江淮虞允
文王炎之屬相繼宣撫於漢中葢四五¶十年時用分畫
之法稍以事權付託臣下為國之紀¶綱終不可廢者亦
<pb:KR4d0273_WYG_005-10b>
已粗見於此然而不明其地則不¶可以任其人不任其
人則不可以要其功内治不定¶則夫仇讎者誰與謀之
今百計裒取竭東南之力以¶供餽四駐劄者而兵不知
用因任舊將之子弟部曲¶以次得為綂帥而將不知兵
除授更易一出内庭報¶發承受名為機密而大臣不聞
諸州禁兵零細纎弱¶專使路鈐教閲訓練而守臣不預
防遏内江虛撤沿¶淮紀綱所立錯謬無序然則有民誰
治有兵誰用有¶地誰守嵗遷月易孰為可見之效而陛
<pb:KR4d0273_WYG_005-11a>
下規恢之¶圖終將邑邑不試而已乎天下非可以私智
為也方<md:KR4d0273_SBCK_005-8a>¶畧非可以私術驗也勝敗休廢古今一塗轍而
已¶本朝之論則欲私為而私驗之是以頺弊委靡至於¶
今日而莫曉其故此臣所謂必盡知天下之害而後¶能
盡天下之利也¶
　　　終論一¶
今天下之害其膠固而不能解攣縮而不能伸宿患¶積
蠧臣已盡言之矣解之伸之豈無其道乎陛下¶始於出
<pb:KR4d0273_WYG_005-11b>
令必有以慰天下之心必罷去經總制錢之¶半今州縣
睽睽不能安息人臣之精力消耗疲竭不¶可復有所為
者盡坐此錢而已罷去其半稍稍蘇息¶天下然後州縣
之月樁板帳罷矣然後民之頭子蹙¶零勘合牙契之額
皆寛減矣然後罷和買罷折帛和<md:KR4d0273_SBCK_005-8b>¶買折帛罷則民所謂
不正之斂皆無有矣三者罷而¶天下之心慰喜滿足然
則國用安所取給臣以為二¶年之後分畫既定則朝廷
之經費比今日必十去¶其五六所罷者足以當之有餘
<pb:KR4d0273_WYG_005-12a>
而二年之前則未也¶陛下㑹計二年所罷之費為六十
萬緍盡斥内帑封¶樁以補助之夫此内藏封樁者以之
罷減三省之苛¶斂而以代戸部四總領之用度其明德
光耀新美觀¶聽自兩漢以來未有此舉動也然則乗此
以革去¶朝廷百年之宿弊無不可者以之減進士入官
可也¶以之減任子入官可也以之破資格可也以之重
銓¶選可也以之廢吏胥可也百年以來世論所謂動衆¶
而召亂惴惴然不敢舉如臣所言之害者今皆並舉<md:KR4d0273_SBCK_005-9a>¶而
<pb:KR4d0273_WYG_005-12b>
為之無難也如此則朝廷清矣然後分兩淮江¶南荆湖
四川為四鎮以今駐劄之兵各以委之所謂¶四鎮者非
盡舉此百餘郡以植立之也於中各割屬¶數州使兵民
財賦皆得自用而朝廷不加問焉餘¶則名屬之而已而
又專擇其人以各自治其一州所¶謂兵民財賦皆得自
用則朝廷平日所以置四總¶領餽其軍輸者二年之後
皆可無復與彼以數州之¶財足養之矣如此則彼之任
專吾之費輕矣雖然以¶兵與人以地與人此今日異常
<pb:KR4d0273_WYG_005-13a>
之大事也然其為之¶者不驚世不動衆陛下一日命之
則成矣成則久¶久則安之以為常然若此者内以朞月
之内盡去民¶之所患苦外以二年之外兵厲士奮可用
之於死而<md:KR4d0273_SBCK_005-9b>¶大功可舉矣陛下不惜財不吝權念吾之所
大欲¶者解膠固伸攣縮易於舉動果於責成以立大功
而¶已則減經總制除和買折帛以先慰天下之心而後¶
朝廷所謂煩密不可變之法度者盡變之以共繇於¶疏
通明達之塗矣分江淮川蜀之地與之兵民財賦¶以重
<pb:KR4d0273_WYG_005-13b>
人臣之任而後朝廷所謂專閉不可分之紀¶綱者盡分
之以各合於外堅中柔之術矣若此者兼¶兩漢之長而
不襲兩漢之失待之以成功而終之以¶禮樂則三王之
治不難進也雖然為此者官非難也¶而士為難士非難
也而民為難民非難也而兵為難¶誠今世之大事也圖
兵之難者定則天下之利盡矣¶
　　　終論二<md:KR4d0273_SBCK_005-10a>¶致今日之治無他道上寛朝廷下寛州縣而已竭¶朝廷
<pb:KR4d0273_WYG_005-14a>
之力使不得寛者四駐劄之兵也竭州縣之力¶使不得
寛者廂禁軍弓手土兵也然則何以治四駐¶劄之兵而
寛朝廷今既減經總制罷和買折帛蜀¶之折估青草而
内出二年之費以供餽四總領矣宜¶任四人者繇郡守
攝都綂制召舊帥使歸宿衞鈎考¶其隠冒乾没請給不
盡及軍人之罪聲而治之然後¶俾四人者一聽其所為
而吾無問焉所問者吾欲精¶其軍使各不過三四萬吾
欲用士之鋭而不併富其¶家小夫厲士而養之將用於
<pb:KR4d0273_WYG_005-14b>
死地以求勝也乃為之¶立家是兵為民也古者民為兵
今者兵為民宜其消¶惰孱弱而不可制也昔者之論欲
一當百又曰欲一<md:KR4d0273_SBCK_005-10b>¶當十夫百十何可當也姑得以一當
一則精兵也夫¶一人得一人之用則固已十四五萬人
矣用之必死¶誰敢敵者女真之來南也雜以奚契丹勃
海漢兒前¶纔五六萬後亦不滿十萬而已夫用兵者用
其氣也¶多兵以先困氣先索耳吾之所問者如此又有
所問¶更其弊政行其新令吾欲其無讙無動以惟吾之
<pb:KR4d0273_WYG_005-15a>
所¶命若此者在用其人而已各與之數州地使自食而¶
餘州得寛焉此二年之内所得為而二年之外收其¶效
者也若是則朝廷寛矣然則何以治廂禁軍弓¶手土兵
而寛州縣宜先擇一二十州畀之使散雜役¶之廂軍今
之廂軍盡𨽻官下無在營者併與之以一¶二年之衣糧
使各自為子本以權給之而州無復給<md:KR4d0273_SBCK_005-11a>¶又散禁軍夫廂
軍可散也禁軍散且為亂奈何曰禁¶軍之可畏者為有
以禁&KR0704;州縣使不得私役且上教¶故地今不上教散而
<pb:KR4d0273_WYG_005-15b>
雜役如廂軍焉彼欣然自幸耳¶然則散禁軍如散廂軍
弓手之費稍輕土軍差小不¶急散也久將消盡要以必
散而止夫廂禁土兵弓手¶皆散何以守其地自三等以
上籍其家一人以為兵¶蠲其税役大州二千人而止下
州八百人而止州縣¶各為之所將校率用其人秋冬而
教春夏則否有警¶呼召不用常法然其為兵也必在州
縣四方三十里¶之近家者此三四年之内所得為而三
四年之外收¶其效者也若是則州縣寛矣朝廷寛則凡
<pb:KR4d0273_WYG_005-16a>
所以取¶州縣者皆不用而食租税之正矣州縣寛則凡
所以<md:KR4d0273_SBCK_005-11b>¶取民者皆不用而斂租税之正矣且又非特此也¶
朝廷寛則羣臣有暇而人才多矣不若今之乏也州¶縣
寛則民有暇而善良多矣不若今之薄也上多人¶才下
多良民兵省而精費省而富五年之内二年之¶外合其
氣勢用其鋒鋭義聲昭布竒策並出不用以¶滅敵而何
所用哉雖然為此者無他也力行而已按¶其嵗月在乎
二年之外五年之内今日行此事去此¶弊某日此弊去
<pb:KR4d0273_WYG_005-16b>
此效見不見則易其人加之意而行¶之以日月計其實
效致矣¶
　　　終論三¶
臣前所謂者皆國門内事也夫門外事難論也自¶陛下
嗣位以來士大夫莫敢有言及門之外者陛<md:KR4d0273_SBCK_005-12a>¶下嗣位以
後始爭以門外事為言幾成俗矣言門外¶事既孟浪茫
廣多虛寡要而門内事皆不及知故臣¶欲先盡門之内
而及門之外今其將帥不知主名控¶禦不知地利則指
<pb:KR4d0273_WYG_005-17a>
事而言者妄矣臣請先論女真之¶始所以得者葢每怪
士大夫過於譽敵而甘為伏弱¶者何也其譽之也謂阿
固達尼瑪哈烏珠三人者彼國¶之雄傑皆古所無有故本
朝之被禍最深此大妄¶也阿固達豪其部中延禧煩擾
既過不堪囚執起而¶自叛此亦常理也不幸延禧政亂
未嘗交鋒輒以敗¶北女真者用其兵食其糧取其遺戈
委甲而因收其¶土地披靡逃遁而坐獲其國都而謂阿
固達之雄傑¶如石勒慕容雋之流以智力百戰屢僨屢
<pb:KR4d0273_WYG_005-17b>
起卒以得<md:KR4d0273_SBCK_005-12b>¶之可乎阿固達死烏竒邁立不能主令而斡
里雅布¶尼瑪哈分之其後烏珠來江南三人者之奮而我之
所以¶布陣力敵而復不勝者何也自其始入而吾國已
空¶千里無當之者矣彼蕩然而來也夫未嘗與之戰敗¶
則尼瑪哈烏珠何以能獨過於古之逺人而遂取吾之¶中
原如是其酷哉葢吾上下之人莫有用命拱手譽¶敵甘
為伏弱而至此耳且彼之所欲必得者河北河¶東耳山
東河南之地先以與邦昌後以與劉豫又復¶以歸我張
<pb:KR4d0273_WYG_005-18a>
邦昌不敢抗而吾不能守也退而遷維揚¶耳劉豫見廢
以歸我而吾不能守也退而割江北淮¶南耳彼真見吾
之不能守也然後取而據之然至於¶今日猶有不自安
之心焉夫過於譽彼而不能自守<md:KR4d0273_SBCK_005-13a>¶當其始也乍見駭聞
倉皇擾攘容有此論矣今安定¶久矣然而譽之不已何
也故譽彼之兵則精鋭而吾¶則疲弱然則何不易吾之
疲弱而譽彼之精鋭何也¶譽彼之威令則明信而吾則
玩侮然則何不易吾之¶玩侮而譽彼之威信何也譽彼
<pb:KR4d0273_WYG_005-18b>
之規畫則審當而吾¶則苟簡然則何不易吾之苟簡
而譽彼之審當何也¶譽彼以脇國人而因為偷安竊禄
之計此風俗不忠¶之人而無有知者方靖康艱難時唯
宗澤不平此¶論如澤未足以見古之立功立事者然使
澤得用二¶聖終不北狩矣固可一戰而敗也葢天下之
禍有大¶可痛者不戰而敗不守而亡此則自古以來未見
有¶靖康者矣不追此議而為可戰之事反謂自古未有<md:KR4d0273_SBCK_005-13b>¶如三人之雄者臣謂此論亦自古所未有天地之理¶久
<pb:KR4d0273_WYG_005-19a>
之不伸必有待於陛下也夫尼瑪哈斡里雅布同¶出而獨
圍太原者一年既破都城盡取中國之輜重¶徐行而去
烏珠生長極北夢寐不知江海舟楫為何¶物也空行問
津至於四明而返使吾之兵法皆盡廢¶不可用則彼之
雄傑誠可信矣使兵猶有法則彼之¶所為乃喪心失靈
狂惑而求死者也何乃譽喪心失¶靈狂惑求死之人以
為古之雄傑皆莫過也哉¶
　　　終論四
<pb:KR4d0273_WYG_005-19b>
請言金人所以守之者夫阿固達尼瑪哈者其始不過¶并
吞諸部落非素有兼天下之志也契丹久安而政¶悖一
朝起於不顧死命之中屢敗遼人楊朴者因教<md:KR4d0273_SBCK_005-14a>¶以稱帝
改元至盡併契丹而燕人為之用及郭藥師¶導以犯闕
其後遂破都城而據中原葢晉之所謂劉¶石鮮卑氐羌
皆嘗生長中國奮其雄心公起窺伺而¶尼瑪哈烏珠本無
其志也特以敢於决鬭而二國皆自¶莫敢較其故臣亡
虜相與為之立其國家文法制度¶參以本朝及遼之大
<pb:KR4d0273_WYG_005-20a>
畧繁劇牽制若乃聚重兵憑¶堅城衣食嗜好極於精善
非復當時之本志矣始者¶我以二聖顯仁之故使命而
請以講和好驕不見¶從酈瓊之叛擁全衆以歸劉豫彼
疑有間且合從困¶彼也遂急廢之以河南闗陜來而罷
兵烏珠再出大¶敗於順昌柘臯始稍懼我而盟約遂定
且以女真種¶落而兼中原契丹為之主其勢不順其心
不服而保<md:KR4d0273_SBCK_005-14b>¶守至今六十餘年者以中原積怯懦不自振
之氣且¶無有為天下倡者雖或倡之而居文法牽制之
<pb:KR4d0273_WYG_005-20b>
地亦¶决不能堅壁而窮鬭故也自紹興十一年之後不¶
惟我之所欲者專在和好而女真之族類亦皆以和¶為
利亮氏弑君殺母志平區夏移都舊汴南渡江淮¶鼓聲
所震水波騰湧然發足未幾而今敵自立於後¶矣方變
昔日之君臣而為敵國又嘗聲以還故疆為¶言范成大
之使湯邦彦之使中間屢較禮文矣自其¶向者平視我
師投袂賈勇及此開隙足以取怒而彼¶卒不動今嵗遷
入其穴傳聞多端難可信據然而上¶京蕭條從臣死喪
<pb:KR4d0273_WYG_005-21a>
思燕之樂既而復返此不可誣也¶然則女真失其故部
與契丹之地而以燕為家其君<md:KR4d0273_SBCK_005-15a>¶臣上下文法制度所以
守其國者皆以中國為法而¶又願和不願戰喜靜而惡
動是雖六十年積累之久¶而與此二國之人終非有手
足肺腑之託也其與劉¶石鮮卑氐羌之勍對不侔也明
矣然則其事在一戰¶而勝之耳夫一戰而勝敵之心揺
不復留中原當以¶燕為固耳吾之始一大戰而勝其求
中原也固易及¶其終於勝而不可禦使併燕得之此則
<pb:KR4d0273_WYG_005-21b>
難矣雖然事¶豈有不難而後成也哉今姑未言其終於
勝而不可¶禦者姑求其一大戰而勝之之道焉勝之之
道盡去¶吾之弊政用必死之師必死之將必死之士決壊
二¶百年糜爛不可通之説真以必死敵之則勝矣若
今¶世之言兵出某策張某陣用某人以立竒功者豈可<md:KR4d0273_SBCK_005-15b>¶賴邪在以實勝虚以志勝氣以力勝口而已矣¶
　　　終論五¶
請言前日之所以謀為恢復者趙鼎書生自附於問¶學
<pb:KR4d0273_WYG_005-22a>
收拾文義之遺説與其一時士大夫共為内中國¶外四
裔之論此説春秋者所當講也不可以為不美¶雖然中
國之不可以徒貴四裔之不可以徒忽也所¶謂女真者
豈以其講論析理精微之所能致邪張浚¶之始用也少
年狂疎恩信未足以感士智力未足以¶服人蹙迫强項
玩命之將一舉而失闗陜蜀之全者¶幸耳鼎既泛然於
事機之間不戰不守敵來則進而¶拒名曰親征敵去則
退而安名曰駐蹕而浚尤為無¶綂光堯四顧無所倚仗
<pb:KR4d0273_WYG_005-22b>
以言孝思之迫切則祐<md:KR4d0273_SBCK_005-16a>¶陵之梓宫未歸顯仁之鑾輅未
返以言圖功之敉¶寧則治兵講武不休而内外之分決
迄無期度於是¶秦檜南自南北自北之論衡入其中堅
不可破而鼎¶與浚均逐矣及乎紹興之後檜死冦動而
隆興¶之初浚專以恢復之説自任號召天下名為忠義
自¶喜者利而從之其實無措手足之地聚兵淮上一則¶
祖述范仲淹之舊説欲與金帥往返以定和議為兩¶國
生靈請命一則欲急合北方大姓故家契丹舊部¶相率
<pb:KR4d0273_WYG_005-23a>
響應以謀大功至其一敗符離師徒潰散人情¶摧沮異
論交興而湯思退王之望尹穡力主割地以¶盟而中原
再失望矣浚不成而敗事及其招徠歸正¶歸明之人散
滿内地窮困州縣冗雜銓部至今無根<md:KR4d0273_SBCK_005-16b>¶柢者上書論事
自謂能知敵情畫策出竒以干差遣¶而度嵗月皆浚所
為也葢浚與鼎乃前日言恢復者¶之首而其方畧可考
矣昔者南北兩立南欲返城而¶歸北北欲奪地而來南
無義之人志念不靖未始不¶如此為將帥者㗖致之而
<pb:KR4d0273_WYG_005-23b>
不敢絶豈真以此為立功¶實驗哉今南北雖復為兩立
之勢而北本吾故都故¶南之思北也少而北之望南也
多大姓舊家常思歸¶順其理必然無足怪者特患吾威
不立而戰不勝耳¶威立而戰勝可使中原之士奮挺逐
冦而迎我然吾¶之真能恢復者不專在此况於契丹舊
部豈可誘致¶此與童貫用郭藥師伐燕拒女真何異邪
浚少年為¶將相困躓白首忠義不衰而其所經畫者
止於如此<md:KR4d0273_SBCK_005-17a>¶光堯聖訓謂浚不可用非知人之明哉今鄉曲
<pb:KR4d0273_WYG_005-24a>
之拐¶士志在邀利取寵復取浚門下已陳之説更互藻
飾¶以為北方之竒策而國信小吏以土物相饋遺竊問¶
厮養而謂得敵密事以相衒耀沿淮守臣思為進用¶計
布心腹於跳河之曹越淮未幾撰造虛事以為間¶探之
明若此者紛然繼踵而恢復之説遂與舉子習¶程文以
媒課試者無異而國事真無所考據矣願¶陛下一切掃
盡勿留聖思力行今日之實事以實¶勝虚以志勝氣以
力勝口用必死之師必死之將必¶死之士以二年之外
<pb:KR4d0273_WYG_005-24b>
五年之内責其成功可也¶
　　　終論六¶
請論今之所當分畫者敵以得中原為守而不以備<md:KR4d0273_SBCK_005-17b>¶我
為守其戰妄進而已其守嚴兵而已昔人南北對¶壘之
形彼不知也我無對壘之勢故也然而吾以其¶無對壘
之形而戰則欲效彼之妄進守亦效彼之嚴¶兵是所謂
無對壘之勢者也符離之戰是妄戰也雖¶使得宿得亳
得徐遂至汴郊將何為乎彼之所以由¶淮而妄進者明
<pb:KR4d0273_WYG_005-25a>
我之不敵耳而我亦效之何哉駐劄¶之兵是嚴兵也不
度其必守而宿兵焉宿兵於無用¶之地將何為乎故我
之當進而置兵者四興元一也¶襄陽一也合淝一也沿
海制置司一也我之當守而¶置兵者二建康一也鄂州
一也當進而置兵其必進¶者二興元也襄陽也其不必
進者則合淝也沿海制¶置司也何謂必進襄陽之出宛
洛興元之出秦鳳二<md:KR4d0273_SBCK_005-18a>¶者我之所必當有事據中州按闗
隴形勢之最先古¶今之同論決不可易者也何謂不必
<pb:KR4d0273_WYG_005-25b>
進從淮以出亳¶宋大梁地散而難一且彼之所必爭也
彼所必爭吾¶能拒之使不可進而安江南之心其功多
而大矣渡海¶竒事也危道也其進所以取齊也使闗洛
事濟四方¶響答朐山復來則可用矣不然則便而待之
耳何謂¶當守夫建康鄂州非當守也然為國必分内外
其四¶外也其二内也内之不可不置兵皆所以守江南
也¶雖然置兵無多必一人得一人之用則合淝最多也¶
興元襄陽其次也建康鄂州又其次也制置司又其¶次
<pb:KR4d0273_WYG_005-26a>
也不盡二十萬足以滿之矣夫謀天下之大事成¶天下
之大功非可以攻人之無備出人之不意也必<md:KR4d0273_SBCK_005-18b>¶有堂堂
之陣正正之旗攻堅排深之力而後可我以此¶進彼亦
以此進昔者謂彼能而我不能也今無謂彼¶能而我不
能故我能彼亦能盡我之所能以較彼之¶所能短長相
形而勝負分矣一再勝則霸王之資也¶夫天下之功難
成也天下之事難謀也晉宋之間耀¶威河南常事爾枋
頭灞上滑臺虎牢洛陽皆得至焉¶獨其不合天下之勢
<pb:KR4d0273_WYG_005-26b>
所以南北分裂而南之土地日¶削既失蜀復失淮復失
江北故隋并陳也紹興十¶一年之前中原之號令猶或
可接後始截然矣末年¶潰亂而諸將亦或有所至今也
復不能望見襄廬以¶北論者方囂然以取中原為希世
之事不知中原雖¶可得北方猶未可圖也况其不能望
見襄廬之北<md:KR4d0273_SBCK_005-19a>¶而欲坐策中原者乎陛下宜執分畫之要
謹命帥¶臣立為至難不可動之實以對堂堂之陣正正
之旗¶生其人之氣勢而不務出於無備不意以為立説
<pb:KR4d0273_WYG_005-27a>
之¶觀美而實不可用此則今世謀事立功之始也¶
　　　終論七¶
葢今之所謂分畫者以一當一而以一取其一適得¶平
焉以蜀當秦亦以取秦以荆襄當韓魏亦以取韓¶魏以
淮當梁汴而亦取梁汴也又以沿海制置司不¶當齊而
志取齊焉如是而長江之内深入吳越旁極¶閩廣而我
之所以為國者又當在分畫之外其自守¶猶為有餘至
於人徒兵械財榖而我之所以為是者¶不待收聚經營
<pb:KR4d0273_WYG_005-27b>
而可以自足則是非必奮於微弱立<md:KR4d0273_SBCK_005-19b>¶於艱危以少取大
以寡取衆若昔者越之於吳燕之¶於齊也又非若女真
之於遼與我也而又中原者我¶之地中華者我之名復
讎者我之義則自燕以南其¶勢易以傾動而從我若是
則我於一當一一取一之¶外又有所為易焉者雖然我
之所有亦非彼之所無¶也我之所易亦非彼之所難也
力均者必以力勝而¶我又有所謂難者自宣和以前以
弱勢行弱政百¶二十餘年矣宣和以後又非止弱而已
<pb:KR4d0273_WYG_005-28a>
我之人氣¶奪心懾不能自主其命而今也抗首奮勢大
正其紀¶綱欲必以一二年之外五年之内而有大功天
下之¶人或以竊笑或以驚視或以疑之或以非之或以
沮¶之異論四出解體不前且復人才未嘗素練識不<md:KR4d0273_SBCK_005-20a>¶足
以信其志意不足以行其力則兵之欲少者未必¶不激
其變財之欲少者未必不因其乏此必至之勢¶而君臣
相與之間不能泰然自保以要其成者也雖¶然事決有
不可不然者在陛下深信力行而已葢¶昔者其人所行
<pb:KR4d0273_WYG_005-28b>
之事與其人所立之論尚為不逺論¶立於此若射之有
的也或百步之外或五十步之外¶的必先立然後挾弓
注矢以從之故弓矢從的而的¶非從弓矢也今日之論
先揣其人之不能行與其勢¶之不可行而論因以立是
引的自近以成射者之無¶能而已自東晉王述蔡謨始
有量力度時之論而殷¶浩諸庾屢謀北方桓温事力尤
盛謝安時㑹最㨗然¶皆勞民動衆無所成立而敗喪隨
之故王述蔡謨之<md:KR4d0273_SBCK_005-20b>¶論勝而今世偷惰無能之人竊取其
<pb:KR4d0273_WYG_005-29a>
説以疑亂當世¶所以國威久不振而陛下欲為之志久
而無所為¶也故臣願陛下究觀古今之變盡其利害之
情而¶得其難易之實解膠固伸攣縮先有以大慰天下
之¶心天下之人方傾耳張目聳動四顧而莫知陛下¶之
説安從出也然後立堅定之論而講分畫之規警¶策羣
臣生其志力以終從陛下之論如射之立的¶而不使羣
臣一前一卻懐詐飾非以疑沮陛下之¶所立譬如引的
自近以成射者之無能也此天下之¶大決安危興壊之
<pb:KR4d0273_WYG_005-29b>
大端陛下之所先知也如此者¶定則臣雖微且陋得以
其説為羣臣之倡承望¶聖意而敷暢於下誅賞可用功
罪可分而人才出矣<md:KR4d0273_SBCK_005-21a>¶　　　兵總論一¶
今事之最大而當極論之論之得其要而當先施行¶者
一財也二兵也雖然財之所以為大事者繇兵之¶為大
事而已其舉措為廢興之決無先於此世之言¶兵者充
塞爛漫可聞而不可聽可聽而不可行者無¶他焉言古
<pb:KR4d0273_WYG_005-30a>
者簡易徑省無兵之患而有兵之利然而¶接乎今之異
勢異宜而不可用也則古雖善而何益¶言今者繁密重
滯有兵之患而無兵之利然而習乎¶今之既安既成而
不可改也則今雖不善而何損雖¶然此非真擇利害以
定取捨者也誠使真擇利害以¶定取捨則雖不必簡易
徑省以慕古人之名而今日¶之兵其有患而無利曉然
庸人皆能言之豈可不亟<md:KR4d0273_SBCK_005-21b>¶圖而亟變乎葢嘗慮之三代
之兵乗兩漢之郡國管¶仲之内政隋唐之府衞此古人
<pb:KR4d0273_WYG_005-30b>
之美名也自府衞變¶為召募召募之法壊而邊兵始重
於是藩鎮之亂起¶收藩鎮之重勢而人主聚兵以自將
為名竭天下之¶力以養之及人主不能自用而柄任已
不專於諸將¶矣則四顧茫然無所綂一於是内則常憂
其自為變¶而外不足以制患至於有莫大之兵而受强
敵無窮¶之侮此非今世之所謂實患者乎美名不必慕
是各¶度其時之所能行者可以言智矣實患不能制是
又¶不知其時之所當變此不可以言智也姑試言兵之
<pb:KR4d0273_WYG_005-31a>
常制以合今日之事有四有邊兵有宿衞兵有大將¶屯
兵有州郡守兵邊兵者因其地練其兵不待内地<md:KR4d0273_SBCK_005-22a>¶之兵
食而固徼塞也宿衞兵者因都邑所近之民教¶成而畨
上與募士雜國廩其半而不全其養也大將¶屯兵者悉
用募士而教其精鋭全養之而已州郡守¶兵者以州郡
之人守之而不以州郡之力養之也故¶兵制各行而兵
力不聚然後有百萬之兵而不困於¶財矣故進則能戰
退則能守而不受侮於强敵今也¶一之邊兵募也宿衞
<pb:KR4d0273_WYG_005-31b>
募也大將屯兵昔有舊人而今¶募以補之使成軍也州
郡守兵昔之禁兵消盡而今¶募其人名之曰禁兵也四
者皆募而竭國力以養之¶是徒知募而供其衣食耳此
所以竭國力而不足以¶養百萬之兵也力則已困用則
不可故進不可戰退¶不可守百人跳梁而一方震動而
强敵之侵侮無時<md:KR4d0273_SBCK_005-22b>¶而可禁也臣願陛下審慮定計以分
四者之兵而¶變今之法不過二年法行制定財不足為
大憂而兵¶可用矣
<pb:KR4d0273_WYG_005-32a>
　　　兵論二¶
自唐至德以後節度專地以抗上令喜怒叛服在於¶晷
刻而藩鎮之禍當時以為大論矣然國擅於將猶¶可言
也未久而將擅於兵將之所為唯兵之聽遂以¶刼脇朝
廷故國擅於將人皆知之將擅於兵則不¶知也大厯頁
元之間節度固已為士卒所立唐末尤¶甚而五代接於
本朝之初人主之興廢皆羣卒為¶之推戴一出天下俯
首聽命而不敢較而論者特以¶為其憂在於藩鎮豈不
<pb:KR4d0273_WYG_005-32b>
疎哉太祖既稍收節度兵<md:KR4d0273_SBCK_005-23a>¶柄故汰兵使極少治兵使極
嚴所以平一僭亂威服¶海内者太祖綂紀綱御之力非
恃兵以為固者也¶羣臣不考本末不察事勢忘昔日士
卒奮呼專上無¶禮之患而反以為太祖之所以立國者
其要在兵¶都於大梁無形勢之險其險以兵夫都於大
梁因周¶漢之舊而非太祖擇而都之也使果恃兵以為
固¶則連營百萬身自増之不待後世也其數乃不滿二¶
十萬何哉不以兵强前世帝王之常道也况太祖¶之兵
<pb:KR4d0273_WYG_005-33a>
不滿二十萬其非恃兵以為固也決矣召募之¶日廣供
餽之日増葢端拱淳熈以後契丹横不¶可制而然耳康
定慶厯謀國日誤恃兵為國之¶説大熾不禁而後天下
始有百萬之兵弱天下以奉<md:KR4d0273_SBCK_005-23b>¶兵而其治無可為者矣而
上下方揚揚然以為得計¶為之治文書治財賦盡用衰
世裒刻之術取於民以¶啗之而猶不足及其不可用也
則又説之俛首以事¶驕鄰而使之自安於營伍之中也
故王安石欲為¶神宗講所以銷兵之術知兵之不勝養
<pb:KR4d0273_WYG_005-33b>
而猶不悟藉¶兵之不必多教諸路保甲至四五十萬隂
欲以代正¶兵正兵不可代而保甲化天下之民皆為兵
於是虚¶耗之形見而天下之勢愈弱矣元祐廢罷保甲
史¶臣以為太祖設階級之法什伍壯士以銷姦雄之¶心
兵制最多而百餘年無禍亂王安石不足以知此¶者實
録所載葢當時議論之本原也雖然王安石則¶信不足
以知此而不為王安石者豈能知之哉至於<md:KR4d0273_SBCK_005-24a>¶紹聖以後
則又甚矣保甲復治正兵自若内外俱耗¶本末並弱大
<pb:KR4d0273_WYG_005-34a>
觀政和中保甲之數至六十七萬¶二法皆弊名具實亡
故事制大壊而士卒不能被甲¶荷戈平民相挻化為盜
賊斡里雅布始挾兵纔萬餘長¶驅而至莫有敵者倉卒遣
人召白徒以勤王京師失¶守則勤王之人寇掠遍天下
矣嗚呼痛哉養兵以自¶困多兵以自禍不用兵以自敗
未有甚於本朝者也¶而議者猶曰恃兵之固制兵之善
可因而不可改可¶増而不可損是厚誣太祖而重誤國
家也加以四¶屯駐之兵又昔所未有以數倍祖宗之財
<pb:KR4d0273_WYG_005-34b>
用投¶於四總領之巨壑而州郡又各以廂禁兵自困侵¶
削民力至於空盡問其外禦則曰請和不暇問其内備<md:KR4d0273_SBCK_005-24b>¶則曰倉卒可慮綂制統領總轄路鈐將兵之官充滿¶天
下坐糜厚禄而兵未嘗有一日之用方今國未見¶有難
治之弊敵未見有難破之驗徒以自困於兵浸¶淫重滯
不能輕利其一曰四屯駐大兵之患其二曰¶州郡廂禁
土兵弓手之患去一患而得一利一州之¶兵患去則一
州利一方之兵患去則一方利兵患去¶則兵强惟所用
<pb:KR4d0273_WYG_005-35a>
之無不可者陛下果決於此豈有¶久而不革者哉¶
　　　四屯駐兵¶
敢問四大兵者知其為今日之患乎使知其為深¶患豈
有積五十年之久而不求所以處此者然則亦¶有不知
而已矣自靖康破壊維揚倉卒海道艱難<md:KR4d0273_SBCK_005-25a>¶杭越草創天
下逺者命令不通邇者横潰莫制國家¶無明具之威以
驅使强悍而諸將自誇豪雄劉光世¶張俊吳玠兄弟韓
世忠岳飛各以成軍雄視海内其¶玩寇養尊無若劉光
<pb:KR4d0273_WYG_005-35b>
世其任數避事無若張俊當是¶時廩稍惟其所賦功勲
惟其所奏將校之禄多於兵¶卒之數朝廷以轉運使主
餽餉隨意誅剥無復顧¶惜志意盛滿仇疾互生而上下
同以為患矣及張俊¶收光世兵柄制馭無策吕祉以疎
俊趣之一旦殺帥¶巻甲而遁其後秦檜慮不及逺急於
求和以屈辱為¶安者葢憂諸將之兵未易收浸成疽贅
則非特北方¶不可取而南方亦未易定也故約諸軍支
遣之數分¶天下之財特命朝臣以總領之以為喉舌出
<pb:KR4d0273_WYG_005-36a>
納之要<md:KR4d0273_SBCK_005-25b>¶諸將之兵盡𨽻御前將帥雖出於軍中而易置
皆繇¶於人主以示臂指相使之勢向之大將或殺或廢
惕¶息俟命而後江左得以少安故其為深患者若此而¶
已雖然以秦檜之慮不及逺也不止以屈辱為安而¶直
以今之所措者為大功疲盡南方之財力以養此¶四大
兵惴惴然常有不足之患檜徒坐視而不恤也¶檜久於
其位老疾而死後來者習見而不復知但以¶為當然故
朝廷以四大兵為命而困民財四都副¶統制因之而侵
<pb:KR4d0273_WYG_005-36b>
削兵食内臣貴倖因之而握制將權¶蠧弊相承無甚於
此而况不戰既久老成漸耗新補¶惰偷堪戰之兵十無
四五氣勢愞弱加以役使回易¶交跋債負家小日増生
養不足怨嗟嗷嗷聞於中外<md:KR4d0273_SBCK_005-26a>¶昔祖宗竭天下之財以養
天下之兵前世之所無¶有而今日竭南方之財以養四
屯駐之兵又祖¶宗之所無有也夫以地言之則北為重
以財言之則¶南為多運吾之多財兵强士飽事力雄富
以此取地¶於北不必智者而後知其可為也今奈何盡
<pb:KR4d0273_WYG_005-37a>
耗於三¶十萬之疲卒襲五六十年之積弊以為庸將腐
閹賣¶鬻富貴之地則陛下之逺業將安所託乎陛下¶誠
奮然欲大有為於天下攄不可掩抑之素志以謀¶夫不
同覆載者之深讎必自是始使兵制定而減州¶縣之供
餽以蘇息窮民種植根本於是厲其民使必¶鬭厲其將
使不懼一再當敵而勝負決矣兵以少而¶後强財以少
而後富其説甚簡其䇿甚要其行之甚<md:KR4d0273_SBCK_005-26b>¶易也¶
　　　廂禁軍弓手土兵
<pb:KR4d0273_WYG_005-37b>
廂軍供雜役禁軍教戰守弓手為縣之巡徼土兵則¶為
鄉之控扼夫供役有兵巡徼有兵控扼有兵大州¶四五
千人小州猶二千人計一兵之費其正廩給之¶者居其
一焉因兵而置營伍將挍其上路分鈐轄總¶營者居其
一焉恩賜閲視借請劵食者居其一焉緣¶兵之蠧弊虧
公病私者又居其一焉民之所謂第一¶等戸盡其賦入
不足以衣食一兵今州郡二税之正¶籍盡以上供者及
其所趂辦酒税窠名盡以上供者¶朝廷既自以養大兵
<pb:KR4d0273_WYG_005-38a>
矣而州郡以其自當用度者又¶盡以養廂禁土兵又有
配𨽻罪人牢犴充塞亦州郡<md:KR4d0273_SBCK_005-27a>¶所養然則財安得不匱而
民安得不困乎夫所以養¶兵者為其有事而戰不為其
無事而備也無事而備¶則必有不養之兵而後可今養
之於無事竭州縣之¶力以衣食之固非所以戰也則雖
有百萬之兵而不¶免自貶為至弱之國乃其勢之宜然
耳世之論曰養¶兵之患無智愚所同知然而不能去者
不可去也不¶可去者動衆害事弊未除而亂先作也夫
<pb:KR4d0273_WYG_005-38b>
畏其動衆¶害事以為弊未除而亂先作此固庸人之常
情耳而¶以為養兵之患無智愚所同知則非也何者誠
不知¶而已知其為患則早夜之所思命令之所出必使
之¶至於無動衆害事可以除弊而不作亂以幸天下國¶
家也豈恣其如此而徒曰必動衆害事哉故不減宿<md:KR4d0273_SBCK_005-27b>¶衞
屯駐之大兵則國力不寛不減廂禁弓手土兵則¶州郡
之力不寛夫立法定制於重滯繁擾之中以困¶民為安
强以耗國為實惠以疲士大夫之精力為用¶材以人心
<pb:KR4d0273_WYG_005-39a>
益陋所守益卑者為逺識以不可舉動為¶體國以養兵
不戰為銷姦雄之心遂至於忘讎恥棄¶諸華廢天命禮
壊樂失積衆弊而莫能革者宿衞屯¶駐之兵困之於上
廂禁弓手土兵困之於下而已¶陛下思之於外而不圖
其内意行其所難而不實為¶其所易者何哉¶
　
　
　
<pb:KR4d0273_WYG_005-39b>
　
　
　
　
　
　
　
　水心集巻五
