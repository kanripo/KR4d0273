# -*- mode: mandoku-view; -*-
#+TITLE: 水心先生文集
#+DATE: 2015-09-11 14:12:39.285912
#+PROPERTY: ID KR4d0273
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 5
#+PROPERTY: FILE SB04n0380-005水心先生文集-卷第五.
<pb:KR4d0273_SBCK_005-1a>¶
水心先生文集卷之五　前集¶
　奏議¶
　　　紀綱一¶
紀綱法度一事也法度其細也紀綱其大也古人之¶
為國豈&KR0014;盡正盖或得其大或得其細有失其一必¶
得其一若細大俱失而欲煩文細故以維持其國家¶
可静而不可動易屈辱而難尊崇則　本朝之事是¶
已雖然法度之失未至如紀綱之失此古人之&KR0001;甚¶
諱也自堯舜以來外有岳牧内有九官一以制度頒¶
以文告觀以廵守諸侯雖國異家殊莫有敢不相率¶
而朝者治兵如治刑治夷狄如治中國此唐虞夏商¶
之紀綱也至周參以宗室維以功臣其制加宻矣秦¶
<pb:KR4d0273_SBCK_005-1b>¶
則破壊封建而為郡縣削弱黔首禁制将相自天子¶
以外無尺寸之&KR0096;一尊京師而威服天下是時北胡¶
亦始合為一國則築長城以限隔之重㳂&KR0065;之兵攘¶
&KR0077;其要地而匃奴遯迹自屏不敢争衡然人主恣睢¶
太甚而下不堪命不旋踵而敗亡故世皆以秦之紀¶
綱為失雖然秦之紀綱則誠失也然而以强為失而¶
不以弱失以大為失而不以小失夫强大之&KR0020;易為¶
也秦特不知為而巳亦未可以深罪秦也漢因秦制¶
三&KR0065;各自俻内郡専刑賞丞相御史雖統攝天下刺¶
史司&KR0032;雖督察郡國而守相皆得自為兵其兵也民¶
其民也財其財也極其&KR0001;治無不可者有進而授首¶
無退而掣肘两漢之治&KR0001;以獨過扵後世者豈非其¶
<pb:KR4d0273_SBCK_005-2a>¶
操之簡而制之要哉當其盛時攘夷闢地至數千里¶
至其衰也尚能繫服單于而臣妾之夫豈蹙縮凡儒¶
之論所可疵病其失哉此漢之紀綱也三國分裂雖¶
科禁嚴宻民無所措手足本不足以言治然&KR0065;方鼎¶
立彼此窺伺一有蹉跌而禍敗隨之其所以皆自立¶
於窘匱䘮亂之餘不可動揺者豈非其分人以地任¶
人以兵功有所望罪有所歸截然自用而不相拘制¶
哉西晉使外制内以成諸胡之亂及其征鎮固守以¶
忠義相奬激虚聲遺號猶爲一統海内之具至王導爲¶
東晉重上流之柄壯楊州之&KR0020;石勒符堅皆竭天下¶
之力無歳不戰而晉卒頼以立其後北則魏晉周隋¶
南則宋齊梁陳皆循用之是則紀綱之所在患乎授¶
<pb:KR4d0273_SBCK_005-2b>¶
任之非人而不以人爲不當任患乎分畫之無地而¶
不以地爲不當分畫患乎外敵而不患乎内侮其事¶
蓋昭然矣唐用周隋府衞之法㨂擇天下之民聚爲¶
強兵内則諸衞&KR0005;軍外有節度緫管四夷臣属萬里¶
請命雖常困於征伐而唐之威令又過於漢矣州郡¶
削小分置益多而辟置生殺之&KR0096;視前丗皆巳稍損¶
至於中葉&KR0065;將&KR0096;重遂成末大之患無以抗之而内¶
地亦皆裂爲藩鎭殽亂混并不分緩急不辨内外百¶
丗相承之紀綱由此墜失卒至五代以成　本朝懲¶
創之&KR0003;而紀綱不可復振矣¶
　　　紀綱二¶
唐之中世既失其紀綱而藩鎭横及其後也藩鎭復¶
<pb:KR4d0273_SBCK_005-3a>¶
不能自有其威令而士卒驕五代之亂帝王屡易者¶
非藩鎭也士卒也雖然藩鎮尸士卒之上而士卒依¶
藩鎭以爲名見者不察而以其患專在於藩鎭藝¶
祖思靖天下以爲不削節度則其禍不息於是始置¶
通判以監統刺史而分其柄命文臣&KR0096;知州事使名¶
&KR0002;不正任&KR0002;不乆者以輕其&KR0096;監當知榷稅都監緫¶
兵戎而太守者塊然徒管空城受詞訴而巳諸鎭皆¶
束手請命歸老&KR0043;衛昔日節度之害盡去而四方萬¶
里之逺奉尊京城文符朝下期㑹夕報伸縮緩急皆¶
在　朝廷矣其時契丹強盛太原未服西有諸戎之¶
遺種所以備守之者猶&KR0029;&KR0065;将至　太宗則又漸收¶
之雖&KR0065;庭亦如内地矣盖民困於唐末五代之乆亂¶
<pb:KR4d0273_SBCK_005-3b>¶
一日能使其強藩悍將退聽而天下安息安得不自¶
以爲制馭宇内之善謀遵用而不易哉雖然爲天下¶
之紀綱則固有常道譬如一家藩籬垣墉所以爲固¶
也堂奥寢處所以爲安也固外者冝堅安内者冝柔¶
使外亦如内之柔不可爲也唐失其道化他地爲藩¶
鎭内外皆堅而人主不能自安　本朝反其弊使内¶
外皆柔雖欲自安而有大不可者故自　端拱雍熈¶
以後契丹日擾河北山東無復寜居李繼遷叛命西¶
方不解甲諸&KR0005;不能自&KR0108;於一戰者&KR0096;任輕而法制¶
宻從中制外而有所不行也　咸平之末　眞宗幸¶
大名傅潜王超以畏懦敗北王継忠以輕進&KR0013;擒¶
景德&KR0004;復幸澶淵幸而迄成和議不然用當日之規¶
<pb:KR4d0273_SBCK_005-4a>¶
畫而欲乆與虜校犯闕之危不俟　靖康而後見矣¶
夫恃虜之巳和而苟天下之無事割西方以封殖趙¶
德明至其治具則日宻法令則日煩禁防束縛自不¶
可動爵禄恩意豢養群臣狃於區區文墨之中僥倖¶
之習勝而志氣日消削節義日隳敗矣論者或非之¶
其追言太祖之事如姚内斌董遵誨郭進馮継業¶
之流皆守一郡官卑兵少然而豐財厚禄乆任責成¶
&KR0065;警無虞而　太祖能以力内平僣僞盖雄畧如此¶
而&KR0060;嘆後之不能不知此固昔者爲國之本然&KR0494;以¶
懲創五季太甚之故削損巳多隄防巳嚴此特其未¶
能去者而至其後則盡去之耳自　景德以後王旦¶
王欽&KR0002;以歌頌功德撰次符瑞爲職業上下之意以¶
<pb:KR4d0273_SBCK_005-4b>¶
爲守&KR0022;之大猷當百世而不變盖古人之未至而今¶
日之獨得也奚暇他議哉紀綱之失猶其粗者耳併¶
與人才皆壞人之智慮不能自岀於繩約之内歴代¶
載籍非不粲然明備而皆未有能援昔以證今者但¶
於繁文細故加増之使不可復脫而後巳此豈不爲¶
大可歎哉¶
　　　紀綱三¶
天下之弱&KR0020;歴數古人之爲國無甚於　本朝者¶
眞宗之末　仁宗之&KR0004;契丹守和約者三十八年趙¶
德明亦三十年文恬武嬉舞蹈太平不見其爲弱也¶
及元昊始叛章得&KR0090;之徒毅然憤其小醜欲翦㓕之¶
立論必於不赦既而屢出屢敗潼関以西人無固志¶
<pb:KR4d0273_SBCK_005-5a>¶
而契丹遂擁兵境上以邀索周世宗故地使富弼重¶
爲解之然後乃巳於是形&KR0020;大屈而天下皆悟其爲¶
弱證矣　仁宗亦&KR0099;然思欲整治用弼與范仲淹韓¶
&KR0318;爲兩府議論前郤施行舛謬小人交闘其間三人¶
逐去而前規故習遂不可破當時議者以爲三人不¶
能循致治功而欲以&KR0010;月成天下之事其意太銳故¶
至於此嗟乎此三人者正坐不能以歳月成天下耳¶
弼與&KR0318;相&KR0071;當國其懲前之禍愈深而循致之&KR0003;愈¶
用矣雖然循致者卒不能有所致也弼相四年&KR0318;相¶
七年所循致者何事哉於是財用耗乏人才頽弛天¶
下翫弊愈甚而士以虚名相尚故王安石佐　神宗¶
欲一反之而安石不知其爲患在於紀綱内外之間¶
<pb:KR4d0273_SBCK_005-5b>¶
分畫委任之異而以爲在於兵之不彊財之不多也¶
使安石知之正其紀綱明其内外分畫委任而責成¶
功然後取賦歛之煩者削之本學校&KR0173;經術以新羙¶
天下豈復有洶洶之論不惟無成而反有所䘮也以¶
神宗之厲志有爲終於舉措衡决變法則爲傷民開¶
&KR0065;則爲生事力圖靈武遂以失利亦悔用兵之無益¶
者不知改弱&KR0020;而爲強&KR0020;而欲因弱&KR0020;而爲強&KR0020;也¶
夫改之與因由始論之一言之殊耳及其力行堅執¶
乃成黨錮更　紹聖　崇寧而天下大病凡青苗凡¶
保甲凢兵財之政所謂欲因弱&KR0020;以爲強&KR0020;者至¶
宣和末年掃地無有昔日弱&KR0020;之所守者又皆廢壞¶
而其弱&KR0020;之不可反者遂爲膏肓不可起之危疾雖¶
<pb:KR4d0273_SBCK_005-6a>¶
分四緫管以圖捍禦委長安建康之守以募勤王天¶
下水解雲散一城之地刼制於虜而號令下能及矣¶
當是之時割地以與人使自爲守猶且不可况能自¶
守而禁人也哉然則　本朝之規畫其始終本末之¶
際盖可覩矣自周德威失榆&KR0028;之險&KR0071;以雲中燕山¶
兩道歸於契丹虜在長城之内而大河以北巳有不¶
可守之&KR0020;爲天下者不按九州之圖籍略其四旁規¶
其中央左顧右望以盡天下之大形堅外柔内分畫¶
委任群臣合力功罪有歸以正天下之常&KR0020;第因其¶
所有掩絶前後而欲以人主之一力守之豈可得哉¶
此天下之大患所以二百年而常在論今天下之事¶
所以窮數百言而不能决也¶
<pb:KR4d0273_SBCK_005-6b>¶
　　　紀綱四¶
建炎&KR0004;載李綱用事議分京東河北用唐藩鎮之法¶
使自守其地諸道各置要郡次要郡以一兵馬之權¶
綱所措畫則巳陋矣括馬歛財騷動天下議者蠭起¶
不得旋踵卒以逐去於是汪伯彦黄潜善無所施爲¶
以爲稍徙近南安常守舊命使祈請自足苟延&KR0010;月¶
既而有維揚之禍牽連奔走東極海嶠始委張浚以¶
川陜而宣撫處置之名立焉便宜行事之命出焉范¶
宗尹相&KR0071;建請而江淮亦各分裂爲鎭撫使于時盗¶
賊充斥僞齊擁挾虜人連兵内向上流又置鎮撫大¶
使文武參用犬牙相附復遣執政督視以一威望浚¶
雖狂踈竟失関陜然節制諸将保有全蜀張浚韓世¶
<pb:KR4d0273_SBCK_005-7a>¶
忠岳飛亦次第平殄群宼江左所以粗守而虜肯和¶
者任人之效也雖然分畫無法&KR0009;任不專張浚趙鼎¶
汎然於事機之㑹言戰不敢請和不欲費日累月師¶
老糧匱上下厭倦而秦檜以爲權不可外假兵柄不¶
可與人故屈意俯首唯虜所命以就和約廢誅諸将¶
竄逐名士使兵一歸於御前督府結局&KR0053;還便宜使¶
州郡復承平之常制檜方矝伐自比趙普以爲經&KR0038;¶
之長筭莫能及也且　祖　宗之天下無故而失其¶
太半遷劫之讎百丗不可忘矣乃以撫定江左爲大¶
功何哉戊申至辛巳二十年矣女眞一旦出不遜語¶
聞於殿陛朝野喧然&KR0366;手無措相對駭愕無可爲者¶
而葉義問汪澈出矣及　陛下嗣服以來張浚緫統¶
<pb:KR4d0273_SBCK_005-7b>¶
於江淮虞&KR0098;文王炎之属相&KR0071;宣撫於漢中盖四五¶
十年時用分畫之法稍以事&KR0096;付託臣下爲國之紀¶
綱終不可廢者亦巳粗見於此然而不明其地則不¶
可以任其人不任其人則不可以要其功内治不定¶
則夫&KR0311;讎者誰與謀之今百計裒取竭東南之力以¶
供餽四駐劄者而兵不知用因任舊將之子弟部曲¶
以次得爲統帥而將不知兵除授更易一出内庭報¶
發承受名爲機宻而大臣不聞諸州禁兵零細纎弱¶
專使路鈐教閱訓練而守臣不預防遏内江虚徹㳂¶
淮紀綱所立錯謬無序然則有民誰治有兵誰用有¶
地誰守&KR0010;迁月易孰爲可見之效而　陛下規恢之¶
圖終&KR0005;邑邑不試而巳乎天下非可以&KR0059;智爲也方¶
<pb:KR4d0273_SBCK_005-8a>¶
略非可以私術驗也勝敗休廢古今一塗轍而巳¶
本朝之論則欲私爲而私驗之是以頽弊委靡至於¶
今日而莫曉其故此臣所謂必盡知天下之害而後¶
能盡天下之利也¶
　　　終論一¶
今天下之害其膠固而不能解攣縮而不能伸&KR0043;患¶
積蠧臣已盡言之矣解之伸之豈無其道乎　陛下¶
始於出令必有以慰天下之心必罷去經緫制錢之¶
半今州縣睽睽不能安息人臣之精力消耗疲竭不¶
可復有所爲者盡坐此錢而巳罷去其半稍稍&KR0171;息¶
天下然後州縣之月椿板帳罷矣然後民之頭子蹙¶
零勘合牙契之額皆寛减矣然後罷和買罷折帛和¶
<pb:KR4d0273_SBCK_005-8b>¶
買折帛罷則民所謂不正之歛皆無有矣三者罷而¶
天下之心慰喜滿足然則國用安所取給臣以爲二¶
年之後分畫既定則　朝廷之經費比今日必十去¶
其五六所罷者足以當之有餘而二年之前則未也¶
陛下㑹計二年所罷之費爲六十萬緡盡斥内帑封¶
樁以&KR0024;助之夫此内藏封椿者以之罷减三省之苛¶
歛而以代戸部四緫領之用度其明德光耀新羙觀¶
聽自两漢以來未有此舉動也然則乗此以革去¶
朝廷百年之&KR0043;弊無不可者以之减進士入官可也¶
以之减任子入官可也以之破資格可也以之重銓¶
選可也以之廢吏胥可也百年以來丗論所謂動衆¶
而召亂惴惴然不敢舉如臣所言之害者今皆並舉¶
<pb:KR4d0273_SBCK_005-9a>¶
而爲之無難也如此則　朝廷清矣然後分兩淮江¶
南荆湖四川爲四鎮以今駐劄之兵各以委之所謂¶
四鎭者非盡舉此百餘郡以植立之也於中各割属¶
數州使兵民財賦皆得自用而　朝廷不加問焉餘¶
則名属之而巳而又專擇其人以各自治其一州所¶
謂兵民財賦皆得自用則　朝廷平日所以置四緫¶
領餽其軍輸者二年之後皆可無復與彼以數州之¶
財足飬之矣如此則彼之任專吾之費䡖矣雖然以¶
兵與人以地與人此今日異常之大事也然其爲之¶
者不驚丗下動衆陛下一日命之則成矣成則乆¶
乆則安之以爲常然&KR0002;此者内以朞月之内盡去民¶
之所患苦外以二年之外兵厲士&KR0108;可用之於死而¶
<pb:KR4d0273_SBCK_005-9b>¶
大功可舉矣　陛下不惜財不吝權念吾之所大欲¶
者解膠固伸攣縮易於舉動果於責成以立大功而¶
巳則减經緫制除和買折帛以先慰天下之心而後¶
朝廷所謂煩宻不可變之法度者盡變之以共由於¶
䟽通明逹之塗矣分江准川蜀之地與之兵民財賦¶
以重人臣之任而後　朝廷所謂專閉不可分之紀¶
綱者盡分之以各合於外堅中柔之術矣&KR0002;此者兼¶
两漢之長而不襲两漢之失待之以成功而終之以¶
禮樂則三王之治不難進也雖然爲此者官非難也¶
而士爲難士非難也而民爲難民非難也而兵爲難¶
誠今丗之大事也圖兵之難者定則天下之利盡矣¶
　　　終論二¶
<pb:KR4d0273_SBCK_005-10a>¶
致今日之治無他道上寛　朝廷下寛州縣而已竭¶
朝廷之力使不得寛者四駐劄之兵也竭州縣之力¶
使不得寛者廂禁軍弓手土兵也然則何以治四駐¶
劄之兵而寛　朝廷今既减經緫制罷和買折帛蜀¶
之折估青草而内出二年之費以供餽四緫領矣宜¶
任四人者由郡守攝都統制召舊帥使歸&KR0043;衞鈎考¶
其隱冐乾没請給不盡及軍人之罪聲而治之然後¶
俾四人者一聽其所爲而吾無問焉所問者吾欲精¶
其軍使各不過三四萬吾欲用士之銳而不併冨其¶
家小夫厲士而養之&KR0005;用於死地以求勝也乃爲之¶
立家是兵爲民也古者民爲兵今者兵爲民宜其消¶
惰孱弱而不可制也昔者之論欲一當百又曰欲一¶
<pb:KR4d0273_SBCK_005-10b>¶
當十夫百十何可當也姑得以一當一則精兵也夫¶
一人得一人之用則固巳十四五萬人矣用之必死¶
誰敢敵者女眞之來南也雜以奚契舟勃海漢兒前¶
&KR0138;五六萬後亦不滿十萬而已夫用兵者用其氣也¶
多兵以先困氣先索耳吾之所問者如此又有所問¶
更其弊政行其新令吾欲其無讙無動以惟吾之所¶
命&KR0002;此者在用其人而巳各與之數州地使自食而¶
餘州得寛焉此二年之内所得爲而二年之外収其¶
效者也&KR0002;是則　朝廷寛矣然則何以治廂禁軍弓¶
手士兵而寛州縣宜先擇一二十州&KR0140;之使散雜&KR0229;¶
之廂軍今之廂軍盡&KR0032;官下無在營者併與之以一¶
二年之衣粮使各自爲子本以權給之而州無復給¶
<pb:KR4d0273_SBCK_005-11a>¶
又散禁軍夫廂軍可散也禁軍散且爲亂柰何曰禁¶
軍之可畏者爲有以禁切州縣使不得私&KR0229;且上教¶
故也今不上教散而雜&KR0229;如廂軍焉彼欣然自幸耳¶
然則散禁軍如散廂軍弓手之費稍輕土軍差小不¶
急散也乆将消盡要以必散而止夫廂禁土兵弓手¶
皆散何以守其地自三等以上籍其家一人以爲兵¶
蠲其稅&KR0229;大州二千人而止下州八百人而止州縣¶
各爲之所將校率用其人秋冬而教春夏則否有警¶
呼召不用常法然其爲兵也必在州縣四方三十里¶
之近家者此三四年之内所得爲而三四年之外収¶
其效者也&KR0002;是則州縣寛矣　朝廷寛則凡所以取¶
州縣者皆不用而食租稅之正矣州縣寛則凡所以¶
<pb:KR4d0273_SBCK_005-11b>¶
取民者皆不用而歛租稅之正矣且又非特此也¶
朝廷寛則群臣有暇而人才多矣不&KR0002;今之乏也州¶
縣寛則民有暇而善良多矣不&KR0002;今之薄也上多人¶
才下多良民兵省而精費省而富五年之内二年之¶
外合其氣&KR0020;用其鋒銳義聲昭布竒䇿並出不用以¶
㓕虜而何所用哉雖然爲此者無他也力行而已按¶
其&KR0010;月在乎二年之外五年之内今日行此事去此¶
弊某日此弊去此效見不見則易其人加之意而行¶
之以日月計其實效致矣¶
　　　終論三¶
臣前所謂者皆國門内事也夫門外事難論也自¶
陛下嗣位以來士大夫莫敢有言及門之外者陛¶
<pb:KR4d0273_SBCK_005-12a>¶
下嗣位以後始争以門外事爲言幾成俗矣言門外¶
事既孟浪茫廣多虚寡要而門内事皆不及知故臣¶
欲先盡門之内而及門之外今其將帥不知主名控¶
禦不知地利則指事而言者妄矣臣請先論女眞之¶
始所以得者盖毎恠士大夫過於譽虜而甘爲伏弱¶
者何也其譽之也謂阿骨打黏罕兀术三人者夷狄¶
之雄傑皆古所無有故　本朝之&KR0013;禍最深此大妄¶
也阿骨打豪其部中延禧煩擾既過不堪囚執起而¶
自叛此亦常理也不幸延禧政亂未嘗交鋒&KR0186;以敗¶
北女眞者用其兵食其粮取其遺戈委甲而因収其¶
土地披靡逃遁而坐&KR0023;其國都而謂阿骨打之雄傑¶
如石勒慕容雋之流以智力百戰屢僨屢起卒以得¶
<pb:KR4d0273_SBCK_005-12b>¶
之可乎阿骨打死呉乞買立不能主令而斡離不黏¶
罕分之其後兀术來江南三酋者之&KR0108;而我之所以¶
布陣立敵而復不勝者何也自其始入而吾國巳空¶
千里無當之者矣彼蕩然而來也夫未嘗與之戰敗¶
則黏罕兀术何以能獨過於古之諸胡而遂&KR0145;吾之¶
中原如是其酷哉盖吾上下之人莫有用命拱手譽¶
虜甘爲伏弱而至此耳且彼之所欲必得者河北河¶
東耳山東河北之地先以與&KR0022;昌後以與劉豫又復¶
以歸我張&KR0022;昌不敢抗而吾不能守也退而迁維楊¶
耳劉豫見廢以歸我而吾不能守也退而割江北淮¶
南耳彼眞見吾之不能守也然後取而據之然至於¶
今日猶有不自安之心焉夫過於譽虜而不能自守¶
<pb:KR4d0273_SBCK_005-13a>¶
當其始也乍見駭聞倉皇擾攘容有此論矣今安定¶
乆矣然而譽之不已何也故譽彼之兵則精銳而吾¶
則疲弱然則何不易吾之疲弱而譽彼之精銳何也¶
譽彼之威令則明信而吾則玩侮然則何不易吾之¶
玩侮而譽彼之威信何也譽彼之規畫則審當而吾¶
則苟簡然則何不易吾之苟簡而譽彼之審當何也¶
譽虜以脅國人而因爲偷安切禄之計此風俗不忠¶
之人而無有知者方　靖康艱難時唯宗澤不平此¶
論如澤未足以見古之立功立事者然使澤得用二¶
聖終不北狩矣固可一戰而敗也盖天下之禍有大¶
可痛者不戰而敗不守而亡此則自古以來未見有¶
靖康者矣不追此議而為可戰之事反謂自古未有¶
<pb:KR4d0273_SBCK_005-13b>¶
如三酋之雄者臣謂此論亦自古所未有天地之理¶
乆之不伸必有待於　陛下也夫黏罕與斡離不同¶
出而獨圍太原者一年旣破都城盡取中國之輜重¶
徐行而去兀木生長極北夢&KR0304;不知江海舟楫為何¶
物也空行問津至於四明而返使吾之兵法皆盡廢¶
不可用則彼之雄傑誠可信矣使兵猶有法則彼之¶
所為乃䘮心失靈狂惑而求死者也何乃譽䘮心失¶
靈狂惑求死之人以為古之雄傑皆莫過也哉¶
　　　終論四¶
請言女眞所以守之者夫阿骨打黏罕者生於東北¶
窮逺之小夷非素有兼天下之志也契丹乆安而政¶
悖一朝起於不顧死命之中屢敗遼人楊朴者因教¶
<pb:KR4d0273_SBCK_005-14a>¶
以稱帝改元至盡併契丹而燕人爲之用及郭藥師¶
導以犯闕其後遂破都城而據中原盖晉之所謂劉¶
石鮮卑氐羗皆嘗生長中國&KR0108;其雄心公起窺伺而¶
黏罕兀术本無其志也特以敢於决闘而二國皆自¶
莫敢較其故臣亡虜相與爲之立其國家文法制度¶
參以　本朝及遼之大略繁劇牽制&KR0002;乃聚重兵慿¶
堅城衣食&KR0285;好極於精善非復戎虜之本質矣始者¶
我以　二聖顯仁之故使命而請以講和好驕不見¶
從酈瓊之叛擁全衆以歸劉豫虜疑有間且合從困¶
彼也遂急廢之以河南関陜來而罷兵兀术再出大¶
敗於順昌柘臯始稍惧我而盟約遂定且以女眞種¶
落而兼中原契丹爲之主其&KR0020;不順其心不服而保¶
<pb:KR4d0273_SBCK_005-14b>¶
守至今六十餘年者以中原積怯懦不自振之氣且¶
無有爲天下倡者雖或倡之而居文法牽制之地亦¶
决不能堅壁而窮闘故也自　紹興十一年之後不¶
惟我之所欲者專在和好而女真之族&KR0011;亦皆以和¶
爲利亮氏弑君殺毋志平區夏移都舊汴南渡江淮¶
鼔聲所震水波騰湧然發足未幾而今酋自立於後¶
矣方變昔日之君臣而爲敵國又嘗聲以還故疆爲¶
言范成大之使湯&KR0022;彦之使中間屢較禮文矣自其¶
向者平視我師投&KR0209;賈勇及此開隙足以取怒而虜¶
卒不動今&KR0010;遷入其穴傳聞多端難可信據然而上¶
京蕭條從臣死䘮思燕之樂既而復返此不可誣也¶
然則女眞失其故部與契丹之地而以燕爲家其君¶
<pb:KR4d0273_SBCK_005-15a>¶
臣上下文法制度所以守其國者皆以中國爲法而¶
又願和不願戰喜静而惡動是雖六十年積累之乆¶
而與此二國之人終非有手足肺腑之託也其與劉¶
石鮮卑氐羗之勍對不侔也明矣然則其事在一戰¶
而勝之耳夫一戰而勝虜之心揺不復留中原當以¶
燕爲固耳吾之始一大戰而勝其求中原也固易及¶
其終於勝而不可禦使併燕得之此則難矣雖然事¶
豈有不難而後成也哉今姑未言其終於勝而不可¶
禦者姑求其一大戰而勝之之道焉勝之之道盡去¶
吾之弊政用必死之師必死之将必死之士决壞二¶
百年縻爛不可通之&KR0003;眞以必死敵之則勝矣&KR0002;今¶
丗之言兵出某䇿張某陣用某人以立竒功者豈可¶
<pb:KR4d0273_SBCK_005-15b>¶
頼邪在以實勝虚以志勝氣以力勝口而巳矣¶
　　　終論五¶
請言前日之所以謀爲恢復者趙鼎書生自附於問¶
學収拾文義之遺&KR0003;與其一時士大夫共爲貴中國¶
賤夷狄之論此&KR0003;春秋者所當講也不可以爲不羙¶
雖然中國之不可以徒貴夷狄之不可以徒賤也所¶
謂女眞者豈以其講論析理精微之所能致邪張浚¶
之始用也少年狂踈恩信未足以感士智力未足以¶
服人蹙迫強項玩命之將一舉而失&KR0028;陜蜀之全者¶
幸耳鼎既泛然於事機之間不戰不守虜來則進而¶
拒名曰親征虜去則退而安名曰駐蹕而浚尤爲無¶
統　光堯■顧無所&KR0029;仗以言孝思之迫切則　祐¶
<pb:KR4d0273_SBCK_005-16a>¶
陵之梓宫未歸　顯仁之鑾輅未返以言圖功之敉¶
寧則治兵講武不休而漢虜之分决迄無期度於是¶
秦檜南自南北自北之論衡入其中堅不可破而鼎¶
與浚均逐矣及乎　紹興之後檜死虜動而　&KR0173;興¶
之初浚專以恢復之&KR0003;自任號召天下名爲忠義自¶
喜者利而從之其實無措手足之地聚兵淮上一則¶
祖述范仲淹之舊&KR0003;欲與虜帥往返以定和議爲两¶
國生靈請命一則欲結合北方大姓故家契丹遺種¶
相率響應以謀大功至其一敗符離師徒潰散人情¶
摧沮異論交興而湯思退王之望尹穡力主割地以¶
盟而中原再失望矣浚不成而敗事及其招徠歸正¶
歸明之人散滿内地窮困州縣冗雜銓部至今無根¶
<pb:KR4d0273_SBCK_005-16b>¶
抵者上書論事自謂能知虜情畫䇿出竒以干差遣¶
而度歳月皆浚所爲也盖浚與鼎乃前日言恢復者¶
之首而其方略可考矣昔者南北兩立南欲返城而¶
歸北北欲奪地而來南無義之人志念不靖未始不¶
如此爲&KR0005;帥者㗖致之而不敢絶豈眞以此爲立功¶
實驗哉今南北雖復爲两立之&KR0020;而北本吾故都故¶
南之思北也少而北之望南也多大姓舊家常思歸¶
順其理必然無足恠者特患吾威不立而戰不勝耳¶
威立而戰勝可使中原之士&KR0108;挺逐虜而迎我然吾¶
之眞能恢復者不專在此况於契丹遺種豈可誘致¶
此與童貫用郭藥師伐燕拒女眞何異邪浚少年爲¶
将相困躓白首忠義不衰而其所經畫者止於如此¶
<pb:KR4d0273_SBCK_005-17a>¶
光堯聖訓謂浚不可用非知人之明哉今郷曲之拐¶
士志在邀利取寵復取浚門下巳陳之&KR0003;更互藩飾¶
以爲北方之竒䇿而國信小吏以土物相饋遺&KR0060;問¶
厮飬而謂得虜宻事以相衒耀㳂淮守臣思爲進用¶
計布心腹於跳河之曹越淮未幾撰造虗事以爲間¶
探之明&KR0002;此者紛然&KR0071;踵而恢復之&KR0003;遂與舉子習¶
程文以媒課試者無異而國事眞無所考據矣願¶
陛下一切掃盡勿留　聖思力行今日之實事以實¶
勝虚以志勝氣以力勝口用必死之師必死之&KR0005;必¶
死之士以二年之外五年之内責其成功可也¶
　　　終論六¶
請論今之所當分畫者虜以得中原爲守而不以備¶
<pb:KR4d0273_SBCK_005-17b>¶
我爲守其戰妄進而巳其守嚴兵而巳昔人南北對¶
壘之形彼不知也我無對壘之&KR0020;故也然而吾以其¶
無對壘之形而戰則欲效彼之妄進守亦效彼之嚴¶
兵是所謂無對壘之&KR0020;者也符離之戰是妄戰也雖¶
使得&KR0043;得毫得徐遂至汴郊將何爲乎彼之所以由¶
淮而妄進者明我之不敵耳而我亦效之何哉駐劄¶
之兵是嚴兵也不度其必守而&KR0043;兵焉&KR0043;兵於無用¶
之地&KR0005;何爲乎故我之當進而置兵者四興元一也¶
㐮陽一也合淝一也㳂海制置司一也我之當守而¶
置兵者二建康一也鄂州一也當進而置兵其必進¶
者二興元也襄陽也其不必進者則合淝也㳂海制¶
置司也何謂必進㐮陽之出宛洛興元之出秦鳯二¶
<pb:KR4d0273_SBCK_005-18a>¶
者我之所必當有事據中州按&KR0028;隴形&KR0020;之最先古¶
今之同論决不可易者也何謂不必進從淮以出亳¶
宋大梁地散而難一且虜之所必争也虜所必争吾¶
能拒之使不可進而安江南之心其功多而大矣海¶
竒事也危道也其進所以取齊也使&KR0028;洛事濟四方¶
響荅朐山復來則可用矣不然則便而待之耳何謂¶
當守夫建康鄂州非當守也然爲國必分内外其四¶
外也其二内也内之不可不置兵皆所以守江南也¶
雖然置兵無多必一人得一人之用則合淝最多也¶
興元襄陽其以也建康鄂州又其次也制置司又其¶
次也不盡二十萬足以滿之矣夫謀天下之大事成¶
天下之大功非可以攻人之無備出人之不意也必¶
<pb:KR4d0273_SBCK_005-18b>¶
有堂堂之陣正正之旗攻堅排深之力而後可我以此¶
進彼亦以此進昔者謂彼能而我不能也今無謂彼¶
能而我不能故我能彼亦能盡我之所能以較彼之¶
所能短長相形而勝&KR0018;分矣一再勝則霸王之資也¶
夫天下之功難成也天下之事難謀也晋宋之間耀¶
威河南常事爾枋頭灞上滑臺虎牢洛陽皆得至焉¶
獨其不合天下之&KR0020;所以南北分裂而南之土地日¶
削既失蜀復失淮復失江北故隋并陳也　紹興十¶
一年之前中原之號令猶或可接後始截然矣末年¶
潰亂而諸將亦或有所至今也復不能望見襄廬以¶
北論者方&KR0349;然以取中原爲希世之事不知中原雖¶
可得而北方猶未可圖也况其不能望見襄廬之北¶
<pb:KR4d0273_SBCK_005-19a>¶
而欲坐䇿中原者乎陛下宜執分畫之要謹命帥¶
臣立爲至難不可動之實以對堂堂之陣正正之旗¶
生其人之氣&KR0020;而不務出於無備不意以爲立&KR0003;之¶
觀羙而實不可用此則今丗謀事立功之始也¶
　　　終論七¶
盖今之所謂分畫者以一當一而以一取其一適得¶
平焉以蜀當秦亦以&KR0145;秦以荆襄當韓魏亦以取韓¶
魏以淮當梁汴而亦取梁汴也又以㳂海制置司不¶
當齊而志取齊焉如是而長江之内深入呉越旁極¶
閩廣而我之所以爲國者又當在分畫之外其自守¶
猶爲有餘至於人徒兵械財榖而我之所以爲是者¶
不待收聚經營而可以自足則是非必&KR0108;於㣲弱立¶
<pb:KR4d0273_SBCK_005-19b>¶
於艱危以少取大以寡&KR0145;衆&KR0002;昔者越之於吴燕之¶
於齊也又非&KR0002;女眞之於遼與我也而又中原者我¶
之地中華者我之名復讎者我之義則自燕以南其¶
&KR0020;易以傾動而從我&KR0002;是則我扵一當一一&KR0145;一之¶
外又有所謂易焉者雖然我之所有亦非彼之所無¶
也我之所易亦非彼之所難也力均者必以力勝而¶
我又有所謂難者自　宣和以前以弱&KR0020;行弱政百¶
二十餘年矣　宣和以後又非止弱而巳我之人氣¶
奪心懾不能自主其命而今也抗首&KR0108;&KR0020;大正其紀¶
綱欲必以一二年之外五年之内而有大功天下之¶
人或以&KR0060;&KR0015;或以驚視或以疑之或以非之或以沮¶
之異論四出解體不前且復人才未嘗素練識不¶
<pb:KR4d0273_SBCK_005-20a>¶
足以信其志意不足以行其力則兵之欲少者未必¶
不激其變財之欲少者未必不因其乏此必至之&KR0020;¶
而君臣相與之間不能㤗然自保以要其成者也雖¶
然事决有不可不然者在陛下深信力行而巳盖¶
昔者其人所行之事與其人所立之論尚爲不逺論¶
立於此&KR0002;射之有的也或百歩之外或五十歩之外¶
的必先立然後挾弓注矢以從之故弓矢從的而的¶
非從弓矢也今日之論先揣其人之不能行與其&KR0020;¶
之不可行而論因以立是引的自近以成射者之無¶
能而巳自東晉王&KR0274;蔡謨始有量力度時之論而啇¶
浩諸&KR0067;屢謀北方元温事力尤盛謝安時㑹最捷然¶
皆勞民動衆無所成立而敗䘮隨之故王&KR0274;蔡謨之¶
<pb:KR4d0273_SBCK_005-20b>¶
論勝而今世偷墮無能之人&KR0060;取其&KR0003;以疑亂當丗¶
所以國威乆不振而　陛下欲爲之志乆而無所爲¶
也故臣願　陛下䆒觀古今之變盡其利害之情而¶
得其難易之實解膠固伸攣縮先有以大慰天下之¶
心天下之人方傾耳張目聳動四顧而莫知陛下¶
之&KR0003;安從岀也然後立堅定之論而講分畫之規警¶
䇿群臣生其志力以終從　陛下之論如射之立的¶
而不使群臣一前一郤懐詐飾非以疑沮　陛下之¶
所立譬如引的自近以成射者之無能也此天下之¶
大决安危興壞之大端　陛下之所先知也如此者¶
定則臣雖㣲且陋得以其説爲群臣之倡承望¶
聖意而敷暢於下誅賞可用功罪可分而人才出矣¶
<pb:KR4d0273_SBCK_005-21a>¶
　　　兵緫論一¶
今事之最大而當極論之論之得其要而當先施行¶
者一財也二兵也雖然財之所以爲大事者由兵之¶
爲大事而巳其舉措爲廢興之决無先於此丗之言¶
兵者充塞爛熳可聞而不可聽可聽而不可行者無¶
他焉言古者簡易徑省無兵之患而有兵之利然而¶
接乎今之異&KR0020;異宜而不可用也則古雖善而何益¶
言今者繁宻重滯有兵之患而無兵之利然而習乎¶
今之既安既成而不可改也則今雖不善而何損雖¶
然此非直擇利害以定取捨者也誠使真擇利害以¶
定取捨則雖不必簡易徑省以慕古人之名而今日¶
之兵其有患而無利曉然庸人皆能言之豈可不亟¶
<pb:KR4d0273_SBCK_005-21b>¶
圖而亟變乎盖甞慮之三代之兵乗两漢之郡國管¶
仲之内政隋唐之府衛此古人之羙名也自府衛變¶
爲召募召募之法壞而&KR0065;兵始重於是藩鎮之亂起¶
収藩鎭之重&KR0020;而人主聚兵以自將爲名竭天下之¶
力以飬之及人主不能自用而柄任巳不專於諸將¶
矣則四顧茫然無所統一於是内則常&KR0104;其自爲變¶
而外不足以制患至於有莫大之兵而受夷狄無窮¶
之侮此非今世之所謂實患者乎羙名不必慕是各¶
度其時之所能行者可以言智矣實患不能制是又¶
不知其時之所當變此不可以言智也姑試言兵之¶
常制以合今日之事有四有邊兵有&KR0043;衛兵有大将¶
屯兵有州郡守兵&KR0065;兵者因其地練其兵不待内地¶
<pb:KR4d0273_SBCK_005-22a>¶
之兵食而固徼塞也&KR0043;衛兵者因都邑所近之民教¶
成而畨上與募士雜國廪其半而不全其飬也大将¶
屯兵者悉用募士而教其精銳全飬之而巳州郡守¶
兵者以州郡之人守之而不以州郡之力飬之也故¶
兵制各行而兵力不聚然後有百萬之兵而不困於¶
財矣故進則能&KR0062;退則能守而不受侮於夷狄今也¶
一之&KR0065;兵募也&KR0043;衛募也大將屯兵昔有舊人而今¶
募以&KR0024;之使成軍也州郡守兵昔之禁兵消盡而今¶
募其人名之曰禁兵也四者皆募而竭國力以飬之¶
是徒知募而供其衣食耳此所以竭國力而不足以¶
飬百萬之兵也力則巳困用則不可故進不可戰退¶
不可守百人跳梁而一方震動而夷狄之侵侮無時¶
<pb:KR4d0273_SBCK_005-22b>¶
而可禁也臣願　陛下審慮定計以分四者之兵而¶
變今之法不過二年法行制定財不足爲大憂而兵¶
可用矣¶
　　　兵論二¶
自唐至徳以後節度專地以抗上令喜怒叛服在於¶
晷刻而藩鎮之禍當時以爲大論矣然國擅於&KR0005;猶¶
可言也未乆而&KR0005;擅於兵将之所爲唯兵之聽遂以¶
刼脅　朝廷故國擅於&KR0005;人皆知之將擅於兵則不¶
知也大歴正元之間節度固巳爲士卒所立唐末尤¶
甚而五代接於　本朝之&KR0004;人主之興廢皆群卒爲¶
之推戴一出天下俯首聽命而不敢較而論者特以¶
爲其憂在於藩鎮豈不踈哉　太祖既稍&KR0053;節度兵¶
<pb:KR4d0273_SBCK_005-23a>¶
柄故汰兵使極少治兵使極&KR0202;所以平一僣亂威服¶
海内者　太祖統紀綱御之力非恃兵以爲固者也¶
群臣不考本末不察事&KR0020;忘昔日士卒&KR0108;呼專上無¶
禮之患而反以爲　太祖之所以立國者其要在兵¶
都於大梁無形&KR0020;之險其險以兵夫都於大梁因周¶
漢之舊而非　太祖擇而都之也使果恃兵以爲固¶
則連營百萬身自増之不待後丗也其數乃不滿二¶
十萬何哉不以兵強前世帝王之常道也况　太祖¶
之兵不滿二十萬其非恃兵以爲固也决矣召募之¶
日廣供餽之日増盖　端拱　淳熈以後契丹横不¶
可制而然耳　康定　慶暦謀國日誤恃兵爲國之¶
&KR0003;大熾不禁而後天下始有百萬之兵弱天下以奉¶
<pb:KR4d0273_SBCK_005-23b>¶
兵而其治無可爲者矣而上下方&KR0045;揚然以爲得計¶
爲之治文書治財賦盡用衰世裒刻之術取於民以¶
㗖之而猶不足及其不可用也則又&KR0003;之俛首以事¶
驕虜而使之自安於營伍之中也故王安石欲爲¶
神宗講所以銷兵之術知兵之不勝飬而猶不悟藉¶
兵之不必多教諸路保甲至四五十萬隂欲以代正¶
兵正兵不可代而保甲化天下之民皆爲兵於是虚¶
耗之形見而天下之&KR0020;愈弱矣　元祐廢罷保甲史¶
臣以爲太祖設階級之法什伍壯士以銷姦雄之¶
心兵制最多而百餘年無禍亂王安石不足以知此¶
者實録所載盖當時議論之本原也雖然王安石則¶
信不足以知此而不爲王安石者豈能知之哉至於¶
<pb:KR4d0273_SBCK_005-24a>¶
紹聖以後則又甚矣保甲復治正兵自&KR0002;内外俱耗¶
本末並弱大&KR0026;　政和中保甲之数至六十七萬¶
二法皆弊名具實亡故事制大壞而士卒不能&KR0013;甲¶
荷戈平民相挻化爲盗賊斡離不始挾兵&KR0138;萬餘長¶
驅而至莫有敵者倉卒遣人召白徒以勤王京師失¶
守則勤王之人冦掠遍天下矣鳴呼痛哉飬兵以自¶
困多兵以自禍不用兵以自敗未有甚於本朝者也¶
而議者猶曰恃兵之固制兵之善可困而不可改可¶
増而不可損是厚誣太祖而重誤國家也加以四¶
屯駐之兵又昔所未有以数倍　祖　宗之財用投¶
於四緫領之巨壑而州郡又各以廂禁兵自困侵■¶
民力至於空盡問其外禦則曰請和不暇問其内備¶
<pb:KR4d0273_SBCK_005-24b>¶
則曰倉卒可慮統制統領緫轄路鈴将兵之官充滿¶
天下坐糜厚禄而兵未甞有一日之用方今國未見¶
有難治之弊敵未見有難破之驗徒以自困於兵浸¶
&KR0075;重滯不能輕利其一曰四屯駐大兵之患其二曰¶
州郡廂禁土兵弓手之患去一患而得一利一州之¶
兵患去則一州利一方之兵患去則一方利兵患去¶
則兵強惟所用之無不可者　陛下果决於此豈有¶
乆而不革者哉¶
　　　四屯駐兵¶
敢問四大兵者知其爲　今日之患乎使知其爲深¶
患豈有積五十年之乆而不求所以處此者然則亦¶
有不知而巳矣自　靖康破壞維楊倉卒海道艱難¶
<pb:KR4d0273_SBCK_005-25a>¶
杭越草創天下逺者命令不通邇者横漬莫制國家¶
無明具之威以驅使強悍而諸將自誇豪雄劉光世¶
張俊呉玠兄弟韓丗忠岳飛各以成軍雄視海内其¶
玩冦飬尊無&KR0002;劉光世其任数避事無&KR0002;張俊當是¶
時廪稍惟其所賦功勲惟其所奏将校之禄多於兵¶
卒之数　朝廷以轉運使主餽餉隨意誅剶無復顧¶
惜志意盛滿&KR0311;疾互生而上下同以爲患矣及張俊¶
収光丗兵柄制馭無策吕祉以踈俊趣之一旦殺師¶
卷甲而遁其後秦檜慮不及逺急於求和以屈辱爲¶
安者盖憂諸将之兵未易収浸成疽贅則非特北方¶
不可&KR0145;而南方亦未易定也故約諸軍支遣之数分¶
天下之財特命朝臣以緫領之以爲喉舌出納之要¶
<pb:KR4d0273_SBCK_005-25b>¶
諸將之兵盡&KR0032;御前將帥雖出於軍中而易置皆由¶
於人主以示臂指相使之&KR0020;向之大&KR0005;或殺或廢楊¶
息俟命而後江左得以少安故其爲深患者&KR0002;此而¶
巳雖然以秦檜之慮不及逺也不止以屈辱爲安而¶
直以今之所措者爲大功疲盡南方之財力以飬此¶
四大兵惴惴然常有不足之患檜徒坐視而不恤也¶
檜乆於其位老疾而死後來者習見而不復知但以¶
爲當然故　朝廷以四大兵爲命而困民財四都副¶
統制因之而侵削兵食内臣貴倖因之而握制&KR0005;&KR0096;¶
蠧弊相承無甚於此而况不&KR0062;既乆老成漸耗新&KR0024;¶
惰偷堪&KR0062;之兵十無四五氣&KR0020;愞弱加以&KR0229;使回易¶
交䟦債&KR0018;家小日増生飬不足怨嗟嗷嗷聞於中外¶
<pb:KR4d0273_SBCK_005-26a>¶
　　祖宗竭天下之財以飬天下之兵前丗之所無¶
有而今日竭南方之財以飬四屯駐之兵又　祖¶
宗之所無有也夫以地言之則北爲重以財言之則¶
南爲多運吾之多財兵強士飽事力雄富以此&KR0145;地¶
於北不必智者而後知其可爲也今柰何盡耗於三¶
十萬之疲卒襲五六十年之積弊以爲庸將腐閹賣¶
鬻冨貴之地則　陛下之逺業将安所託乎陛下¶
誠&KR0108;然欲大有爲於天下攄不可掩抑之素志以謀¶
夫不同覆載者之深讎必自是始使兵制定而减州¶
縣之供餽以蘇息窮民種植根本於是厲其民使必¶
闘厲其将使不懼一再當虜而勝&KR0018;决矣兵以少而¶
後強財以少而後冨其&KR0003;甚簡其策甚要其行之甚¶
<pb:KR4d0273_SBCK_005-26b>¶
易也¶
　　　廂禁軍弓手土兵¶
廂軍供雜役禁軍教戰守弓手爲縣之廵徼土兵則¶
爲郷之控扼夫供役有兵廵徼有兵控扼有兵大州¶
四五千人小州猶二千人計一兵之費其正廪給之¶
者居其一焉困兵而置營伍将校其上路分鈐轄緫¶
營者居其一焉恩賜閱視借請劵食者居其一焉縁¶
兵之蠧弊&KR0220;公病私者又居其一焉民之所謂第一¶
等户盡其賦入不足以衣食一兵今州郡二稅之正¶
籍盡以上供者及其所趂辦酒稅窠名盡以上供者¶
朝廷既自以飬大兵矣而州郡以其自當用度者又¶
盡以飬廂禁土兵又有配&KR0032;罪人牢犴充塞亦州郡¶
<pb:KR4d0273_SBCK_005-27a>¶
所飬然則財安得不匱而民安得不困乎夫所以飬¶
兵者爲其有事而戰不爲其無事而備也無事而備¶
則必有不飬之兵而後可令飬之於無事竭州縣之¶
力以衣食之固非所以戰也則雖有百萬之兵而不¶
免自貶爲至弱之國乃其&KR0020;之宜然耳丗之論曰飬¶
兵之患無智愚所同知然而不能去者不可去也不¶
可去者動衆害事弊未除而亂先作也夫畏其動衆¶
害事以爲弊未除而亂先作此固庸人之常情耳而¶
以爲飬兵之患無智愚所同知則非也何者誠不知¶
而已知其爲患則早夜之所思命令之所出必使之¶
至於無動衆害事可以除弊而不作亂以幸天下國¶
家也豈恣其如此而徒曰必動衆害事哉故不减&KR0043;¶
<pb:KR4d0273_SBCK_005-27b>¶
衛屯駐之大兵則國力不寛不减廂禁弓手土兵則¶
州郡之力不寛夫亡法定制於重滯繁擾之中以困¶
民爲安強以耗國爲實恵以疲士大夫之精力爲用¶
材以人心益陋所守益卑者爲逺識以不可舉動爲¶
体國以飬兵不&KR0062;爲銷姦雄之心遂至於忘讎恥弃¶
諸華廢天命禮壞樂失積衆弊而莫能革者&KR0043;衛屯¶
駐之兵困之於上廂禁弓手土兵困之於下而已¶
陛下思之於外而不圖其内意行其所難而不實爲¶
其所易者何哉¶
水心先生文集卷之五¶
