# -*- mode: mandoku-view -*-
#+TITLE: 水心集
#+DATE: 2015-09-23 10:24:08
#+PROPERTY: LASTPB  <md:KR4d0273_SBCK_013-1a>
#+PROPERTY: JUAN 14

¶
<md:KR4d0273_SBCK_014-1a>¶
<pb:KR4d0273_WYG_014-1a>
欽定四庫全書
　水心集巻十四
　　　¶　　　　　　　　　　宋　葉適　撰
　¶　墓誌銘
　　　安人張氏墓誌銘¶
余在太學與國子博士俞君烈為僚博士資厚而文¶發
和而剛余慕而交之久矣他日博士以書抵余視¶其緘
題有異於常讀之云云則以母張夫人之狀來¶曰願有
<pb:KR4d0273_WYG_014-1b>
銘嗚呼吾知博士之賢而不知夫人教之至¶是夫博士
不自言幾没夫人之美是吾過已既發弔¶使且哭則與
為銘夫人臨安人曽祖景初祖鉞父浹¶與博士之父承
事郎寛居同縣為姻家博士大父以¶儒術起律家齊整
鄉里敬重夫人張氏愛女也父母¶卜所宜歸以女承事
夫人識過於材習見舅氏專以<md:KR4d0273_SBCK_014-1b>¶學行成名承事業已知
家事兩叔尚毁齒未畢夫人¶則旦旦洗面束髪衿紳之
趣使尚學博士生而能言¶夫人自教誦䝉求孝經晝出
<pb:KR4d0273_WYG_014-2a>
從先生夜歸就膏火親¶課其勤惰率雞鳴乃得睡既長立
猶然博士後試禮部¶為天下第一有爵於朝封夫人至
安人俞氏之門光¶顯矣以狀考之夫人能順舅之嚴敬
姑之親以義豐¶家合其孝慈所謂婦人之常德也獨於
貴學若嗜欲¶終篤而子為時聞人則識過於材所謂非
婦人之常¶者兹其驗歟博士嘗宦不得意且外補懼為
夫人憂¶夫人時已病手足不良耳目聰明謂博士曰吾
所以¶望汝何必今日博士因請以崇道觀禄歸養嗟乎
<pb:KR4d0273_WYG_014-2b>
夫¶人之教博士豈科第而已葢又有名節之訓焉夫人<md:KR4d0273_SBCK_014-2a>¶紹熈二年九月十五卒年七十五生三子璨將仕郎¶先
卒次博士承務郎主管台州崇道觀次珙女適將¶仕郎
王庭實髙健進士戴思恭王伯容十二月二十¶二日葬
下洪山從其舅焉銘曰¶
孰不有子荷其榮禄夫人之荷夫人之告詔彼來者¶自
作自成怠實望虚其尚斯銘¶
　　　髙夫人墓誌銘
<pb:KR4d0273_WYG_014-3a>
夫人翁氏葬某將為銘已復自疑曰古之婦人德善¶以
位登功烈因事顯書傳所載固瑰異俊哲非凡女¶子也
屏梱内常事細行宜不足録今之銘婦女大抵¶依放之
云爾外或至親褒叙而已詞無抑揚則於銘¶尤難是夫
人之美無以傳信於後矣自余為髙氏壻<md:KR4d0273_SBCK_014-2b>¶頗得聞外舍
事始在京師名南宅者宣仁后家也¶王侯貴盛冠天下
逃亂轉客留居永嘉外舅幼鞠其¶祖袍笏外無分焉夫
人已歸則廢宇頽然外舅尉郢¶上夫人逺不能至獨與
<pb:KR4d0273_WYG_014-3b>
兩女閉門課紡績自給繇外¶舅言宣仁后則曰曽老姑
而自渡江未有特録髙¶氏者其仕與寒士等惟門户調
度異甚以貧故幾不¶立夫人智能通南北之俗自文繡
工巧下至炊㸑煩¶辱皆身親之豫筭有無乃具衣食外
人所有不立毫¶分冀幸意饋與自巳出惟恐人不我愜
也毎族里間¶計較家事極為退懦卑約示若無有人或
頗忽易逮¶其一旦設張豐大出人望外數等人皆驚不
意以為¶何術能然直以為勉强然爾至其久無不然以
<pb:KR4d0273_WYG_014-4a>
此終<md:KR4d0273_SBCK_014-3a>¶其身葢夫人知自力不望人挽合為規曲折為矩
變¶化為度量世俗所謂生事家計皆絶不營要以僅足¶
而止所以相夫子之貧而不廢禮成夫子之㢘而不¶失
義而已矣用是后家舊事能歲時舉行不廢自魯¶王及
宣仁后親昆弟下咸寧郡王祕閣修撰榮緒¶華宗中更
墜落以一綫引千鈞喬木之萌生復見徑¶尺夫人之助
也始髙氏既歸余余號尤貧髙氏之能¶勻厚培薄均足
内外使余尚自立於閭巷者皆用夫¶人教余年益晚髪
<pb:KR4d0273_WYG_014-4b>
秃齒闕沿漢浮江栖栖羇旅惟不¶足於養是謀獨夫人
察而憐之非特以壻故愛也今¶夫人不幸不老於夀以
死豈惟髙氏之不弔葢余命¶之窮也已夫人前數年逆
知將終首飾履縁無不豫<md:KR4d0273_SBCK_014-3b>¶備去歲余來蘄陽夫人送髙
氏至江濵有訣别語葢¶知其不再見也悲夫夫人温州
永嘉人歸外舅今為朝¶請郎主管台州崇道觀夫人封
安人子不愚不息兩¶女其幼嫁修職郎建昌軍教授包
履常夫人紹熈三¶年三月某日卒年五十八十一月某
<pb:KR4d0273_WYG_014-5a>
日葬永嘉䕶國¶寺山嗚呼余銘夫人不敢依倣古事不
用褒叙常禮¶其實如此也未知可傳信於後否銘曰¶
崛微以興頼齊倫累貴而衰甚難嬪夫人摯剛又淑¶均
量已所能自苦辛内為儉卑外舒陳扶危出泰全¶舊門
人或不足已餘分教成厥女掀我貧卓哉詩書¶彰懿勲
叙銘其實刋幽䂥¶
　　　徐德操墓誌銘<md:KR4d0273_SBCK_014-4a>¶公姓徐氏諱定字德操泉州晉江人曽祖宂祖逢父¶澤
<pb:KR4d0273_WYG_014-5b>
贈朝議大夫朝議少孤母劉夫人挈之從吕氏因¶以所
從為姓五十年公不知其徐氏子也朝議且死¶以告曰
即有立毋忘吾宗公憤泣終喪與二弟來行¶在約不取
科名勿止及公仕為宣教郎而二弟皆擢¶進士第矣始
以其本末自言復姓徐氏公解褐授秀¶州崇德縣尉母
長不行歴處州吉州教授知邵武軍¶邵武縣幹辦福建
路轉運司公事通判太平州知潮¶州還奏事謁病主管
式夷山冲祐觀紹熈二年九月¶丙戌卒年七十四官朝
<pb:KR4d0273_WYG_014-6a>
散大夫在邵武危與守爭辨¶數軋其不義幾得罪在太
平之歲實淳熈八年火星¶犯南斗公以厯占之曰此歲
饑而民流當自南而趨<md:KR4d0273_SBCK_014-4b>¶北也郡扼江淮之衝可不備乎
始未信流民果大至¶當塗采石之間疊餓駢疫暴露洶
洶守不知所為盡¶以委公公設次卧起造屋數百行食
散藥須舟不時¶濟者皆歸焉畢渡不失一人宣州妖民
胡木匠居麻¶姑山誘聚數千人守適罷去兩通判争攝
事不協事¶莫理盗乘間將犯城縛巡檢一人貫其耳以
<pb:KR4d0273_WYG_014-6b>
徇人情¶恐懼轉運使命公攝宣州公單車馳入境令曰
汝等¶粥糜苦不飽謾相從爾非為亂也能自首者無罪
與¶之粟衆咸從令胡木匠以半夜望西北有青雲起唶¶
謂其徒曰吉人之祥哉城不可冀也已而卒敗胡木¶匠
亦幻以逃不獲潮之土豪吳亮者當沈師寇汀洲¶官軍
合閩廣之人不能捕亮實誘以出有司抑其賞<md:KR4d0273_SBCK_014-5a>¶不奏公
為之歎息看待過意月與飱錢甚多㑹汀贑¶山冦復動
稍稍及潮公議討之賊聞之曰是官能用¶吳亮者奈何
<pb:KR4d0273_WYG_014-7a>
因相與散去公安重儉節不以詞色娛¶人不以意氣憑
物學博而要文約而費居閒教授學¶者至數百依經訓
而言無心通臆暢之説仕宦平進¶不求出常調據法義
以治無刑名貨利之功有所慘¶怛若已好樂不可銷釋
有所執論發於堅毅不可悦¶奪也公既有以自守不媚
於世世亦無能用公者雖¶然世之操縱方圓雕琢技能
梳櫛繳繞以赴繩墨磨¶錯椎鈍以就鋒鋭死徃生來不
能絶也使其有益於¶道之治亂而貶性勞力以為之猶
<pb:KR4d0273_WYG_014-7b>
曰可耳均之無益¶而彼富貴之幾何終磨滅以盡則與
其毁闕而進不<md:KR4d0273_SBCK_014-5b>¶如成全而退動而得於人之多不如静
而失於已之¶少也公其知之矣宜人鮑氏永嘉人也故
公宅永嘉¶四子瑒迪功郎汀州司户&KR0008;早卒璣當受公
致仕恩¶瑄賀今皇帝即位補將仕郎進士陳度迪功郎
徽¶州黟縣尉張炳進士萬與權三女子之壻也紹熈四¶
年正月壬申葬公孝義鄉何奥村諸子使瑄來請銘¶余
聞公在家時惟以朔望日謁郡守他官府曠歲不¶到殊
<pb:KR4d0273_WYG_014-8a>
不識其處參坐語未嘗及公事也今瑒等所論¶叙信篤
固終始不懈其德矣可無銘銘曰¶
不耗其内以盈其外不虧其性以益其命尚不厚其¶生
豈其死而榮烏乎徐公此其稱¶
　　　忠翊郎致仕蔡君墓誌銘<md:KR4d0273_SBCK_014-6a>¶故封忠翊郎蔡君諱待時字元晦魁磊喜大節雖不¶得
仕而家世豪族髙曽在堂闔門骨肉百餘君尚未¶壯所
以事上接下已能無一不意滿叔以居屋狹房¶户多議
<pb:KR4d0273_WYG_014-8b>
欲分異君泣請曰某幼孤所頼惟叔爾願終¶以事父者
事叔叔曰隘不可容也君感涕累月不忍¶田貨更推遜
迄不立劵要治家剛明先賦輸平買賣¶多與少奪旬為
族人具酒食畢㑹君手潔樽易酎摘¶舉其行事以勸曰
某善於某也繇是人有所為畏君¶聞之環白山數里暴
力銷耎負販有實直惜乎君之¶所施者小也余與君之
子鎬善毎器鎬之為鎬極謝¶不敢當間為余言其詳曰
非我之能吾父實教之鎬¶初為武學諭適有執政與父
<pb:KR4d0273_WYG_014-9a>
舊故鄉人以賀父父笑<md:KR4d0273_SBCK_014-6b>¶不應戒鎬曰汝謹自守無以利
滅命也鎬果逐去則¶曰我固知當如是也比復召而劾
鎬者方陪國柄鎬¶將避不赴父怒曰天子呼汝不以大
臣為嫌汝不¶誓死報上恩而暇自嫌耶鎬之接伴金使
也父問¶曰汝行於國大事何所得鎬曰築瓦梁堰全修
楚州¶城皆不便而又私計非使指疑未奏父曰傳不云
皇¶皇者華臣獲五善乎何得言非使指也急奏之鎬迫¶
面對五夜漏將上屬藁不能脱請俟送伴囘父曰使¶命
<pb:KR4d0273_WYG_014-9b>
事闗國信有不如意國北門可復入耶自秉燭趣¶鎬寫
劄子已乃睡後鎬以上奬諭告父歎曰臣子之¶與君父
其義一也所知不隱我餘年豈待汝禄活期¶汝者名節
爾鎬又曰子一日嘗過我父自屏窺之曰<md:KR4d0273_SBCK_014-7a>¶此可與友也
汝善親之吾去汝歸耳且父憐我既仕¶不應治生業特
以歲入之餘使弟鍾為我權之頗益¶買田以私我故我
之所以能安於僻愚不慕勢利者¶我父既不以養已者
責我而又寛我兒女猥衆之憂¶故也嗚呼鎬誠篤厚者
<pb:KR4d0273_WYG_014-10a>
然不曰毎事當推美於父余¶亦信鎬之言不欺葢其父
子皆一時竒士矣君年六¶十四以淳熈十六年九月二
十一日卒十二月十一¶日葬馴雉鄉奥山與弟待用愛
友遺命同穴異壙云¶娶於氏封宜人子鎬忠翊郎武學
博士次鍾次棨武¶學上舍生早卒六女得嫁者四壻鄭
溥戴龜朋朱某¶張籌也始鎬為君求余誌其墓余許之
未及而鎬卒¶余念鎬父子併死大則為國失士也小則
其鄉無任<md:KR4d0273_SBCK_014-7b>¶也豈獨一家之禍哉既銘博士又以銘君其
<pb:KR4d0273_WYG_014-10b>
詞曰¶
觀其宗族之際觀其鄉黨之際觀其父子之際¶
　　　忠翊郎武學博士蔡君墓誌銘¶
君姓蔡氏諱鎬字正之初入武學以信義稱兩學生¶不
幸死輒請君屬其後事試屢入優等惡逼同試者¶以疾
避不試司業髙之上其行及賜第上識其名曰¶此戴幾
先所薦耶顧宰相别與好官君無所求以格¶授鹽城尉
詔特用君為武學諭未幾自乞從軍上難¶之曰三衙豈
<pb:KR4d0273_WYG_014-11a>
可以階級待學官不俞君以法裁諸生¶諸生多不悦言
事者用為君罪劾去樞宻院召君稟¶議欲使賀金正旦
君聞之故逾期行差馬軍行司計¶議官金賀正旦來遂
以君館伴當宴紫宸殿上患腹<md:KR4d0273_SBCK_014-8a>¶暴下將就驛賜之金使
辭請俟上有間故事館伴非¶上㫖不過金使位上令君
過位諭金使金使固辭詔¶改宴為茶酒而已中官甘弁
與掌儀謀併免茶酒復¶使君過位君以非上㫖趣至再
三不行弁怒譛於上¶君請待罪上意解卒賜茶酒而罷
<pb:KR4d0273_WYG_014-11b>
復為武學諭遷博¶士充接送伴使時議築瓦梁堰浸地
三州方四百里¶曰可為邊險調役煩拏君歸奏其不便
曰是棄淮西¶山外四州與盱眙也滁河兩旁桑稻滿野
家計成子¶孫長矣又可魚乎且水没楚州城坍損坼裂
甕肚低¶坐既皆有定處隨宜修補州郡常事爾今欲盡
剗舊¶土重築新城費宜數百萬緡縱陛下不惜錢使軍¶
士剗平復疊捨一易造兩難懼有他變上悟為量修<md:KR4d0273_SBCK_014-8b>¶城
罷築堰君念去親久求歸甚力執政惜之留為賀¶金國
<pb:KR4d0273_WYG_014-12a>
正旦使丁父憂服䘮垂畢即召命未至以疾卒¶年四十
九君性安於善質局方整剛塞重厚畏利欲¶如痛切義
理所集趨前就之自事君父從友執待妻¶子馭下使人
臨財當事余黙考之無一不合使之治¶民必為仁牧使
之治軍必為良將君業墮武舉用之¶有限若使為士大
夫亦莫量其所至也夀皇聖帝¶進天下以知兵故尤重
武親教騎射程其力用武士¶有一長必演而出之有司
探上意故君為學生而已¶薦君當是時不狃狎便順張
<pb:KR4d0273_WYG_014-12b>
皇呼吸干没速化而能¶以實利害誠行已應其上如君
者一二耳㑹約和堅¶定無他警急所謂疆圉大事不過
專對宴賄之間故<md:KR4d0273_SBCK_014-9a>¶君之可傳載者止於如此夫以可致
之材遭不好之¶時與時之好雖勤而已之材不及是不
足云已若材與時¶好合矣其不須暇而奪之者獨年也
雖然在君¶之正其行如何爾年又足云乎哉始君十四
世祖午¶傳為晉蔡謨之後自婺州來居黄巖白山遂為
台州¶人曾祖産祖元之父待時皆不仕待時以君故封
<pb:KR4d0273_WYG_014-13a>
忠¶翊郎君病革自書凡數千言其詞多咎已過教子弟¶
以忠信孝悌而已且曰無求仕宦葢不以年不足用¶不
盡為其身惜也夫人鄭氏子曰淑曰滂曰澤曰湛¶曰濟
女四人未嫁淑走愬余於濡須相見北闗門外¶久雪始
融泥潦尺餘拜且哭曰先人臨絶以再世墓¶銘託夫子
今卜以某年月日葬某所非得子文不掩<md:KR4d0273_SBCK_014-9b>¶也余義知君
於其弔也遽不及誄因為長言系諸銘¶銘曰
人謂君學孫吳以發身兮乃能好詩禮而恂¶恂曰是可
<pb:KR4d0273_WYG_014-13b>
載以爵禄兮不耀武而懐文不盡年可戚¶嗟兮儻耋耄
渠不為之歡欣夫使人願其通而悲其¶短兮豈不足以
為賢孰知君之賢兮在明大義於君¶親約規矩繩墨以
自嚴兮不决驟而横陳挺球玉之¶純美兮就巧琢而齊
均驥之德實良兮非行王路而¶後服馴木受地之正命
兮枝葉華實皆成熟而蔚彬¶聽天令以生死兮辨異端
而脱幽淪相靈芝與醴泉¶兮固突出而無因其偶然而
瑞世兮亦或終閟而不¶伸嗟君之自知兮不如我之知
<pb:KR4d0273_WYG_014-14a>
為深伐石矢銘兮詞¶不嗚嗚而愔愔何必貽後之人兮
君乎我歆<md:KR4d0273_SBCK_014-10a>¶　　　陳彦羣墓誌銘¶
彦羣名季雅永嘉人姓陳氏質靈氣邁隨聞而思遇¶見
能述自髙其材不樂師授時諸儒方為制度新學¶抄記
周官左氏漢唐官民兵財所以㳂革不同者籌¶筭手畫
旁採衆史轉相考摩其説膏液潤美以為何¶但㨗取科
目實能附之世用古人之治可復致也至¶其他察性命
<pb:KR4d0273_WYG_014-14b>
以潔矩奮豪傑以特興亦多微妙竒偉¶非頴秀士親承
其㫖趣固莫能通君間獨詣學堂濶¶視長揖與其先生
弟子交論無所降人亦未之然也¶異日州將薦君髙等
讀其書遒熟如素講徃徃加以¶新意出人上始大歎駭
遂中進士第又中教官為隆¶興府教授未久再遭憂差
潭州教授未得上君益閉<md:KR4d0273_SBCK_014-10b>¶門盡抽古今文字且誦且索
寢食失期度務為周覽¶遍學鈎得其要累衆所能連類
敷繹併集已長然人¶視君貌益冲然接對言語退就平
<pb:KR4d0273_WYG_014-15a>
實幾可親近然後¶皆喜曰彦羣能下人矣君得足腫疾
煩痛自出請醫¶醫云寒濕所為也用附子七物湯飲加
憒悶呼曰吾¶何以不得食冷菓子耶家人信醫言禁不
與無幾何¶死年四十五夫天之賦予於君也瑰絶而不
倫君之¶貴尊其身也刻苦以求成浪波急疾髙或滅嶠
逺浮¶數國而渟於深淵必將有以用之也而竟若此何
耶¶曽祖士真祖夀父裕夫人劉氏劉之翁名仲光字茂¶
實長者名士異待君不用子壻禮君無所成而殁殁¶且
<pb:KR4d0273_WYG_014-15b>
無子以兄之子謙僧為後茂實夫婦哭極哀後二<md:KR4d0273_SBCK_014-11a>¶年紹
熙四年七月壬午葬君於吹臺鄉白泉山師姑¶井而謂
余曰子非其同年進士乎銘非子曷宜銘曰¶
有巨木兮自寸草起行柯布葉翳空未已不畏斧斤¶規
就棟梁俛首梓人伊木之殃須其全材剥落盡悴¶老幹
獨存逺者千歲物生匪易其成孔艱天乎彦羣¶往即兹
山¶
　　　姜安禮墓誌銘
<pb:KR4d0273_WYG_014-16a>
姜君諱處恭字安禮淄州長山人六世祖昭範名能¶治
春秋昭範之弟遵仕至樞宻副使君曽祖朝奉大¶夫筠
避亂於台州臨海祖仲思朝散郎簽書南康軍¶判官攝
軍事討李成墜馬卒父訦從政郎至君來秀¶州嘉興始
居之自大夫入南相繼官不進君九歲而<md:KR4d0273_SBCK_014-11b>¶孤家尤貧大
母父母皆散死他州不能葬而朝散旅¶於都昌佛寺四
十餘年矣君營衣食治墳墓收拾諸¶櫬見星出入其走
都昌柩故廡殯後為僧堂也老僧¶以告君掘地數丈得
<pb:KR4d0273_WYG_014-16b>
之題誌尚新歸從左蠡小孤遇¶暴風繂斷櫓折舟幾覆
然後得聚葬于武康上伯巖¶山君曰吾可以死乎既而
頗買田治屋不至富厚亦¶稍賙族窮援人於乏如有餘
者君雖不以科舉自逹¶至於懲渡江凋落之後奮寒士
單薄之習積無至有¶以立家室教二子煇郜進士女適
濟南吕濛有孫男¶女五人婚對及時門户新成課其力
致之難過於場¶屋偶然成事者逺矣余徃來秀州十年
間聞君名又¶識煇於太學欲見君不果煇將對集英策
<pb:KR4d0273_WYG_014-17a>
余疑之曰<md:KR4d0273_SBCK_014-12a>¶子色間青黒何祥也君素有足疾加劇卒年
五十九¶葬朝散從政墓西百歩夫人龔氏贈諫議大夫
夬家¶也已葬煇録君詩百餘首示余求銘余讀之曰君
詩¶清壯抑揚而不刻削以反今人之律樂稱人善而志¶
意獨到葢得古人之意可銘已銘曰¶
紹熈四年二月十八君死是年四月二十八日君葬¶嗚
呼其詩則傳尚不亡哉¶
　　　楊夫人墓表
<pb:KR4d0273_WYG_014-17b>
楊氏婺州武義人嫁東平鞏法鞏君死夫人年二十¶六
子長曰豐三歲幼嶸也始生鞏氏畏兵南徙以貧¶教授
不自業人謂夫人當奈何夫人曰吾義寡鞏氏¶矣復何
顧二子稍長盡賣房中物買小宅為娶婦立<md:KR4d0273_SBCK_014-12b>¶家室時婺
有大儒吕公夫人告二子曰爾學不成無¶庸歸也二子
或經年不得見夫人既而先後登進士¶第皆為時所知
豐尤有文名夫人卒年六十八豐為¶從事郎幹辦江東
提刑司公事嶸為奉義郎知徽州¶歙縣事孫男四人女
<pb:KR4d0273_WYG_014-18a>
七人紹熈五年十一月九日葬¶長夀鄉大慈寺東塢與
其夫之域相望云余毎記義¶烏何懋恭言鞏氏之子豐
弱冠爾論周秦以前事語¶言如氷玉不可塵垢也然欲
其少自屈嘗勸之曰子¶三歲而孤太夫人不行以俟子
子亦從科舉乎於時¶余尚未識豐而知有夫人矣去年
冬豐墨衰絰旅于¶江下民舍甚久余間徃唁之問所以
來豐泣曰吾謀¶葬吾母冢上之表子為則宜余曰無學
術之傳無文<md:KR4d0273_SBCK_014-13a>¶字之教而分義自明者婦人之大德也故
<pb:KR4d0273_WYG_014-18b>
能左右教¶子而家道成世或爛焉華藻欲如闗雎鵲巢
則先之¶矣夫人未三十䘮其夫不嫁終身訓二子使有
立鞏¶氏再振於東南繇夫人啓之也里巷之女子能為
夫¶人所為則微可使興辱可使榮而死生之道不媿矣¶
紹熈五年閏十月日朝請郎守國子司業兼實録¶院撿
討官龍泉葉某述¶
　　　張令人墓誌銘
夫人諱幼昭字景惠姓張氏温州永嘉人歸陳氏為中
<pb:KR4d0273_WYG_014-19a>
書舍人傅良之妻夫人父兄皆儒先生自幼陶染詩禮
間事絶異於他女其夫有學行文詞經世之業逺近宗
從登門請義通日夜歴寒暑室内常無坐處夫人獨挾
一婢治㸑貧甚糴米市薪行飯分茗皆令得潔饌有無
未嘗使夫聞之新有田五畝夫之伯氏鰥也將繼室而
不得具禮夫人曰鬻此田耳後夫宦頗遂不至乏稍經
營兄姉及他親友或一日直取數十百萬錢夫人喜曰
士方窮時欲有施與云云為大言耳今而得酬豈非幸
<pb:KR4d0273_WYG_014-19b>
耶過洞庭管押者忽告曰某所行李有盜家人皇駭夫
人笑曰即如是所失不過財物若貧即不失矣夫仕上
皇力諌不聽乞致其仕下殿即行新天子嗣統急召使
至俄復罷徃來業業數月夫人率男女歡笑相隨曰以
為髙則余不安以為罪當逐則宜爾不信方術不崇釋
老不畏巫鬼凡其夫所欲向意行不曲折倣古不循俗
夫人一切順承曰不如是是吾不能從其夫然而毎曰
以子之疎且易欲以其求知於天者使人亦知之乎宜
<pb:KR4d0273_WYG_014-20a>
謗之衆也與夫閲士久士之品儔髙下皆能言之夫所
與㳺夫人則亦與其偶相視遇如娣姒憂樂皆同焉婦
人之可賢有以文慧有以縶能淑均不妬宜其家室而
已至於儒者之意散濶而不續髙逺而難攀自篤信力
學之士隨其分量所得毫釐有間苟不盡知趨舍異塗
輒相疵病乃能習見於房𤨏安行於梱闥塤篪應和如
出一人窮達毁譽有以皆樂則夫人之賢加於世之賢
也夫人愛其弟特甚弟死久諱不告過時而後哭之慟
<pb:KR4d0273_WYG_014-20b>
絶遂得疾慶元元年八月二十二日且午曰伯伯何在
吾今死不可不與别薄暮伯氏至夫人曰新婦歸矣夫
撫之曰得無記疇昔所得於論語孟子乎頷之再三而
瞑年五十封令人子師轍迪功郎福州羅源縣主簿師
朴承務郎女阿鬒適潘子順阿晦適將仕郎薛師雍阿
季阿福許嫁太學上舍生林子燕將仕郎徐冲二未嫁
卒慶元某年月日葬于某夫以書來曰吾夢景惠盛服
出布帷問焉徃曰徃見子謝意屬子銘也又曰常日有
<pb:KR4d0273_WYG_014-21a>
不樂未嘗破聲色其女問何以能忍曰我豈無氣性者
耶但寫上墓誌不得故不為爾然則夫人之期於後逺
矣余何足以銘銘曰
同其夫之志意兮眇追古而逐今有迂而不達兮有微
而莫尋人所不知兮夫人知心嗚呼所謂好合兮所謂
瑟琴老至不偕夫也弗任山則夀矣勒此崖隂
　　　㕘議朝奉大夫宋公墓誌銘
公諱傅字巖老姓宋氏其先自閩徙温平陽五世祖為
<pb:KR4d0273_WYG_014-21b>
郡都曹葬瑞鹿寺山居永嘉曽祖應昌祖仲彞父構允
贈朝散大夫公中紹興二十四年進士第為台州黄巖
縣主簿郴州州學教授知福州閩縣江西轉運司幹辦
公事通判袁州授㳂海制置司叅議官乞致仕紹熙五
年七月丙子卒年七十官至朝奉大夫娶潘氏贈宜人
再娶徐氏封宜人子三人柟某官檬先卒權當以公致
仕恩補官女嫁進士周嵩先卒孫男女各二人慶元二
年二月庚午葬州西山法果寺山柟録公始末如此題
<pb:KR4d0273_WYG_014-22a>
曰歴官次序來求銘而其行事闕焉余與公善欲辭不
可然不得其所為銘者以余所聞公精識内究人賢否
事是非計慮利害潛貫迎解刻皮澄滓絶去麤重内自
翫悦未嘗形言間微見一二言爾人與之處及衆論事
其知公者視其色上下已有所可否置不復敢論其不
知者或鋒起爭論忘失前後公固笑而不問也自鄭景
望兄弟薛士隆陳君舉持議精立號有芒鍔公居其間
徐折衷之諸公皆曰向某事某議於巖老意未然不可
<pb:KR4d0273_WYG_014-22b>
輕也居官所至或事上官或從其僚其人徃徃有奮張
鬚髯憑託氣勢生事立威以自賢者公無不遜聽使自
為之其人後徐寤媿公而已上官稱其某事能某文善
公汎答以他語或曰此倩人為之耳官庭終日寂然事
日理民至於無訟而公不以為治人亦不知公之為治
也故世人之與公遇者多異公所為而已然莫能鈞致
公以軒輊之者遂以此終其身人之不同正邪賢不肖
耳若甘榮願達崇爵厚勢則其大情極志未有不同者
<pb:KR4d0273_WYG_014-23a>
顧有得否耳其或躁或競或矜或衒先已後人始以此
得終以失之故静節動鈍濟鋭密補疎若愚似鄙以為
如是則其於甘榮願達崇爵厚勢可以保而勿失也顓
孫氏求聞達之要學干禄之術孔子告以先逺世患老
子列禦冦教人以後其身者固所以先其身外其名者
固所以存其名也今巖老極明極鋭極智慮極聞識其
居於世也則似鈍似鄙似後似不及然而不甘榮不願
達不為崇爵厚勢終於後其身遺其名人不得而知其
<pb:KR4d0273_WYG_014-23b>
子弟亦莫知也是何道出耶豈其非楊非墨非莊非老
不枝葉於道之末流而近其本者或在是耶昔孔氏定
古今人品目至漢有月旦耆舊之論余既疑而未能決
聊復序公之大略刻於墓上使後之君子得以詳焉銘
曰
稱事以責禄禄雖獲役也逺害而志利利雖全桎也已
藴其髙彼卑者自夸出也公所存乎吁莫測也
　　　吕君墓誌銘
<pb:KR4d0273_WYG_014-24a>
吕君諱師愈字少韓婺州永康人姿善治生不為竒術
速贏轉化徒以儉節勤力能使田桑不失利而已又方
急時便已力教子凡可以益其子之學無所吝也故驟
起家富於一縣而其子孫既皆深於儒寒苦自課如未
嘗富者可謂知本務矣世論常實諱貧而文詆富所是
非徃徃失事理之平余以為果實諱當取質焉若以文
被詆亦不得辭何也吕君用一扇十年尚補緝之道遇
墜炭數寸亦袖攜以歸入其里牆無閑地陂無壊堤肆
<pb:KR4d0273_WYG_014-24b>
無博徒人無侈服然則實諱貧者安得不視君所為乎
文之所以詆富非惡富也惡其與害富者俱也君致富
雖纎微然遇旱饑輒再出稻子數千斛助州縣賑貸其
知取舍葢如此豈有所謂害富者哉能去之盡使富久
而不厭此君子孫之責也君生六十五年紹熈五年正
月十五日卒慶元二年二月二十七日葬趙侯祠西南
山兩娶夏氏皆先君卒後夏氏與君同治生尤苦君自
以且老失助哀之甚毎憑其棺哭曰社某日醯臘某日
<pb:KR4d0273_WYG_014-25a>
釀吾婦所為乎吾不忍聞也君竟亦死子三人約浩源
五孫季魯季殊季旹季懐季恂昔余過陳同甫同甫以
所述夏氏銘示余因使余題其墓余笑曰吾字書不能
分偏傍將安取此同甫滋欲必得余强許之同甫使其
僕隨余至漁浦取書而去及吕君葬同甫之子演屢為
請銘曰先人之願也嗟乎余文雖陋使同甫在余得勿
從耶而浩與源以辭接於余悲壯囘轉皆可銓叙浩嘗
有官轉運司貢其名自乞勿受以解父兄之獄其志又
<pb:KR4d0273_WYG_014-25b>
有足觀者遂銘曰
人道多方舉要而言治生能富教子能賢吕君有是可
以文傳
　　　丁少詹墓誌銘
嗚呼學之難也質與性不合年與人不並幼而教之時
至而不得成其材十且八九也况不幸失教者乎不幸
失教過其時乃能感勵奮發遡馳年循定性自成其材
以收獨至之功若是者世之異材異質也葢跨都綿國
<pb:KR4d0273_WYG_014-26a>
得一二焉雖然其若是豈徒然也天必厚之使有發於
事焉使有施於時焉位叙顯寵使不與常人者同焉所
以信夫學之難而成之於巳廢者為尤可貴也遡年而
卒於逝成材而無所發始與常人異終與常人同若丁
君希亮余所謂可哀者也希亮字少詹台州黄巖人曽
祖皓祖旼父軻少詹生二十九年余遇之於錢塘聞人
言自以為髙下能有辨也見人行事自以為是非能有
擇也拊躬誓志自以為不至於所至不止也後二年余
<pb:KR4d0273_WYG_014-26b>
教諸生於樂清少詹始來人謂少詹年已尊老讀書有
數而論議自許誇大相與背笑之少詹知而不愠也又
明年變名字從陳同甫於龍窟同甫驚曰是人目犖犖
神諤諤非妥帖為學徒者且吾鄉里不素識得非巖穴
挺出之士耶既而少詹盡師碩儒盡友良士盡聞名言
盡求别義常服補褐而食疏薄夜誦逮晨手抄滿屋縱
筆所就詞雄意確論事深眇皆有方幅人於是竒少詹
學倐博文倐工淹識練智麤細並入彼幼而教之更數
<pb:KR4d0273_WYG_014-27a>
十年術業尚新者果非人力可及矣率以歲日二三留
治其家餘輒屩山航海一夕竟去僧坊民舍隨所棲止
雖在千里外家事伸縮不失尺寸紹興三年七月十一
日卒年四十七十月十一日葬嶠嶺之原娶於氏先卒
四子簠林籍一未名三女長嫁宗室崇譓二尚幼銘曰
余觀書傳士當晚成之後必垂功名少詹乃獨無有故
為此銘冀以慰吾亡友云爾悲夫慶元二年五月日
　　　姚君俞墓誌銘
<pb:KR4d0273_WYG_014-27b>
余二十許客烏傷無所並㳺春時獨出滿心寺蔽著松
㯲間行吟繡川湖岸望山際桃杏花踏緑蕪至郭西門
耕者方饁從而坐焉童子謂余此徑入煙起處有姚秀
才居之君俞曵破鞋出逆相視恍然如舊已熟識者余
為之題詩石磴上徃還彌年乃去時君俞應科塲學習
詞賦鋭甚然其風指孤騫自潔不同物若山人處士年
饑不粒食蒸菘菜茄子啖之無鹽醯邑人始但憂其貧
不堪既而以其久不屈稍聽向至且老克有加行迄無
<pb:KR4d0273_WYG_014-28a>
妄求遂皆信重曰是可為鄉之丈人矣將死戒其弟棺
前止須布帷一幅置瓦爐於案曰知我者自當來哭不
知雖哭吾不對也又書告余曰我能守義不辱子子能
卒為我銘則幸余曰諾君俞名獻可婺州義烏人曾祖
忠祖昭父輝年五十七娶傅氏子逺逵連二女長嫁王
其次許嫁黄某卒之六十二日慶元二年十月辛酉葬
於西山銘曰
資富而為廉賢之所以選也倚吏而效威財之所以展
<pb:KR4d0273_WYG_014-28b>
也是故非勢與利則貴名美實將無以自顯也若夫以
身為義則雖無銖兩而可不羨也以全為歸則雖極卑
賤而可不亂也聖賢之所自盡不與世同貫也嗚呼子
之聞此其無恨也慶元二年九月日
　　　丁君墓誌銘¶
君姓丁氏名世雄字少雲台州黄巖人曽祖皓祖旼¶承
節郎監北恩州王于税父軾進武挍尉君少挾周¶禮應
舉主司材之欲送髙處坐不如式罷俄而挍尉¶死無兼
<pb:KR4d0273_WYG_014-29a>
子弟君且誦書且譍家慨然曰豈天之與我<md:KR4d0273_SBCK_014-13b>¶有限哉我
非以家自没者也即其居縈山帶水菊蕙¶成行起髙堂
温室朱緑照映而窮村陋墅煥然為王¶侯貴人幽竒閑
麗之境君又曰崇飾㳺觀非實務雖¶然寄情物表願思
美人不如是亦不能抗身埃&KR0381;之¶外也四方之士聞而
徃焉君親敬其賢有名厚資業¶其窮乏鄉人有官私急
難常借助之税役或為代輸¶疾病請藥塤户有以偽死
乞歛具亦不較凋年先下¶穀直刻銘秤旁曰買物之權
<pb:KR4d0273_WYG_014-29b>
惟利銖兩者亂之耳凡¶義舉衆力推其首必曰丁君世
所謂好人行好事無¶不曰孳孳也無絲髪公事足不出
門藏屋以書教子¶以師雅樂不淫賦詠有措昔君之同
堂弟希亮從余¶學毎為余言君曰吾兄甚善雖然所少
者專一苦學耳<md:KR4d0273_SBCK_014-14a>¶子何道誘之損其為彼進其為此於是
時希亮年已¶長自悔少學不力竭晝夜讀書為文不啻
如嚴父師¶在旁程督之故言君如此余曰夫善有端勤
勞其身¶常若不足而為善者善也子今日是也安樂其
<pb:KR4d0273_WYG_014-30a>
身常¶若有餘而為善者亦善也子之兄是也歸於善而
已¶不可易訾也君年四十九紹熈五年六月十八日卒¶
慶元元年十一月初三日葬繁昌鄉温嶺西山王子¶之
墓十步初娶楊氏早卒今娶戴氏二男子木復三¶女子
皆嫁士人曰鄭楷徐良臣萬鐘云始希亮既以¶其學少
君君不為變門内之集希亮輒謝不預二家¶賓客亦難
徃來或疑君弟兄有間及希亮驟得疾垂¶絶無妻子幼
乃整衣危坐請君託以後事君泣曰弟<md:KR4d0273_SBCK_014-14b>¶無匆匆他日戴
<pb:KR4d0273_WYG_014-30b>
氏為其内君為其外經紀諸用過於¶希亮在時人又以
此多君兄弟且曰不苟為異同也¶木使來請余不獲識
君追記答希亮語述而銘之銘曰¶
手種之木家蓄圖書皆善人之餘也爾後守之豈曰¶弗
踰可以大厥閭也¶
　
　
　水心集巻十四


<pb:KR4d0273_WYG_015-1a>
欽定四庫全書
　水心集巻十五
　　　　　　　　　　　　　宋　葉適　撰
　　墓誌銘¶
　
