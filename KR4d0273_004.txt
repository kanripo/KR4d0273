# -*- mode: mandoku-view; -*-
#+TITLE: 水心先生文集
#+DATE: 2015-09-11 14:12:39.234916
#+PROPERTY: ID KR4d0273
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 4
#+PROPERTY: FILE SB04n0380-004水心先生文集-卷第四.
<pb:KR4d0273_SBCK_004-1a>¶
水心先生文集卷之四　前集¶
　奏議　章貢&KR0058;諒編集¶
　　　始論一¶
有天下之大必盡天下之慮不盡天下之慮鮮無患¶
矣　太祖　太宗受天命身自剪平者七國盡有漢¶
唐之天下惟燕薊前入契丹力未能復而趙保吉兄¶
弟亂西方靈夏繼䧟其後耶律浸驕&KR0071;遷始自立&KR0065;¶
益警備矣當國事者不復深䆒始末直以中國既大¶
也道德旣冨也患不能保境土息人民而已豈不足¶
於二陲之區區哉非惟不務討伐二虜以定西北之¶
疆域而乃反行聘使封&KR0125;以申百年之誓信屈意而¶
奉幣帛專力而守和好同此者爲正論異此者爲浮¶
<pb:KR4d0273_SBCK_004-1b>¶
薄方其盛時南北相爲兄弟而天下無兵安寜乆於¶
前世自以爲天下之慮盡於此矣然而慿侮不除芽¶
蘖終在小人因其閒隙倡復燕之謀前釁始鋤後患¶
隨岀民心未變而國家之守離矣始也誤委三鎮而¶
两河諸城猶以死固拒太原之帥猶力竭而後就擒¶
建炎嗣統獨巳失者河東耳其他固在也大臣怯懦¶
不能當日夜以謀退郤於是二年始盡失河南北¶
紹興元年又失京東西三年又失五路此非有叛将¶
亂臣據而與我争衡者也劉豫乃自女眞援立之爾¶
又黏罕死僞齊廢虜用事厭兵舉數千里之地以還¶
我夫不戰而得數千里地天誘之也然一旦兀术背¶
盟苦戰則所爲分畫者&KR0138;江以北淮以南而我亦莫¶
<pb:KR4d0273_SBCK_004-2a>¶
敢較焉至顔亮屠隕北方潰亂歸義之民處處屯聚¶
京東西秦鳯熈河州縣相次而復中國之威庶幾振¶
矣然宰輔無狀踵失策&KR0071;舊盟卒亦黽勉割四要郡¶
&KR0140;之徒使中原遺&KR0058;飲泣内恨絶望於我夫我不能¶
守則民雖不爲變而終以分裂我不能守則地雖巳¶
得而終以失之其故豈有他哉始慮事之不盡而其¶
患至此也慮事不盡使百七十載之天下不因民之¶
怨叛而直失其大半隘處江浙以爲南北之成形六¶
十年矣嗟夫是巳往之事不可追而悔者也方來之¶
慮不盡則天下之患又将有甚於此者豈可坐而講¶
堯舜三代之舊洋洋焉熈熈焉而不思夷夏之分不¶
辨逆順之理不立讎耻之義一切聽其爲南北之成¶
<pb:KR4d0273_SBCK_004-2b>¶
形以與宋齊梁陳並稱而已者乎成敗瞬息也得失¶
反覆也何常之有慮不盡則昔之天下雖大而不能¶
守慮之盡則今之天下豈惟能守之而反可以取之¶
矣故以一取百帝王之慮也以一取十覇強之慮也¶
以一取一必至之慮也加以思夷夏之分辨逆順之¶
理立讎耻之義又取吾之所失而非冒彼之所得也¶
愈於必至之慮也夫以一取百以一&KR0145;十其難明矣¶
然取之者慮之盡也以一取一其易明矣然不&KR0145;之¶
者慮之不盡也今将盡天下而慮之而後以一取一¶
者可得而見故不可以泛辭舉不可以偏&KR0003;定不可¶
以逺事言也¶
　　　始論二¶
<pb:KR4d0273_SBCK_004-3a>¶
不盡天下之慮而終失天下之大計此最大事不可¶
不極論也古之所謂忠臣賢士者竭力以行其所知¶
言欲少行欲多言之&KR0002;粗行之必酬故人莫敢多言¶
而精於力行今丗議論勝而用力寡大則制䇿小則¶
科舉高出唐虞下陋秦漢&KR0054;合牽連皆取則於華辭¶
耳非當丗之要言也雖有精㣲深愽之論務使天下¶
之義理不可踰越然亦空言也盖一代之好尚既如¶
此矣豈能盡天下之慮乎有大利必有大害爲國者¶
不敢専大利而分受其大害以人參之使其害消昔¶
之帝王莫不然　國家因唐五代之極弊収歛藩鎭¶
&KR0096;歸於上一兵之藉一財之源一地之守皆人主自¶
爲之也欲專大利而無受其大害遂廢人而用法廢¶
<pb:KR4d0273_SBCK_004-3b>¶
官而用吏禁防纎悉待與古異而威柄最爲不分雖¶
然豈有是哉故人才衰乏外削中弱以天下之大而¶
畏人是一代之法度又有以使之矣宜其不能盡天¶
下之慮也自趙元昊反重之遼人求関南地天下之¶
士始稍&KR0108;發深思逺慮以爲之&KR0003;然而内墮好尚之¶
多言外狃法度之自利未能得其中也不幸熈寜¶
改法之事起自是以迄於　宣和之末　靖康之&KR0004;¶
士大夫争法之新舊辨黨之邪正鼓爲烈㷔漲爲洪¶
流而已過此何暇言之是又　熈豊之後因於世故¶
之紛更而不能盡天下之慮也　靖康之難至痛極¶
憤此上下深謀不知寒暑寢食之時也而苟目前忘¶
大辱者為南自南北自北之論視　宗廟君父之讎¶
<pb:KR4d0273_SBCK_004-4a>¶
如疥癢之在身忍而不搔無害也明示禍福以刼脅¶
衣冠舉俛首而奉虜故二十餘年未有　思慮於飲¶
食刀筆之外者况其逺者乎是又　紹興以來爲小¶
人之所挾制而不能盡天下之慮也　陛下緫權綱¶
執樞要責功能課勤怠崇實用退虚名審於攷察謹¶
於遷叙破流品以求人才右武官以率勇敢天下靡¶
然知上意而從之矣然而懐欲爲之心者以無所爲¶
而消縮&KR0018;妄作之累者以有所托而回容利惟謀新¶
害不改舊取民者巳困矣猶以爲仁政趨事者巳弊¶
矣猶以爲良法國無駿功常道先䘮士無竒節常心¶
先壞俗衰時廹誰與謀長是又　&KR0173;興以來不能盡¶
天下之慮也自非深&KR0026;逺覧遍知前失而不諱堅志¶
<pb:KR4d0273_SBCK_004-4b>¶
強力獨行所難而不惑當爲則爲毋以爲昔未嘗有¶
當改則改毋以爲今方循用除百年之&KR0043;蠧開興王¶
之大道計歳月之舉措求日新之功效明發慷&KR0099;同¶
於飢渇庶能盡天下而慮之乎故臣願條列前後之¶
源流䟽陳當今之本務成敗得失皎然而不亂所以¶
佐聦明之一二者也¶
　　　取燕一¶
致　靖康之禍在於取燕追論　靖康之失亦必曰¶
&KR0145;燕雖然䆒利害之極以定　今日之大計不過取¶
燕而已何謂致　靖康之禍在於取燕自石晉割而¶
不合　太宗征而不定趙普田錫王禹偁之流固嘗¶
以志復幽薊爲非矣至　景德約和而中國之人遂¶
<pb:KR4d0273_SBCK_004-5a>¶
以燕爲外物不置議論之内及　慶暦中劉六符反¶
索周世宗&KR0028;南諸縣冨弼爲之設辭増賂而後僅止¶
其後蕭禧辨理河東疆域又舉數百里&KR0140;之而王安¶
石韓綘不之較也况於王黼蔡攸之侫庸乃欲必&KR0145;¶
異代巳割之燕卒於失信契丹取侮女眞以貽大變¶
此所謂致　靖康之禍者然士大夫特泛言其粗耳¶
未能知其實也何謂實曰不能&KR0145;燕而巳使契丹政¶
令猶強　社稷猶固我獨抗&KR0043;憤勞累&KR0062;雖得燕薊¶
而財竭民怨内潰外&KR0368;遂以失國&KR0002;此而謂致　靖¶
康之禍在於&KR0145;燕可也今天祚地䘮於外位奪於内¶
竄身夾山死亡朝夕其國㓕矣因時拯亂湯武之業¶
也疆理天下舜禹之政也紀律粗&KR0202;&KR0005;帥粗厲乗時¶
<pb:KR4d0273_SBCK_004-5b>¶
以&KR0145;全燕収拾漢唐之遺民何爲不可夫堅守重誓¶
於既亡之契丹不知女眞一旦襲其迹以陵我當是¶
之時王黼蔡攸所不論也以韓&KR0318;冨弼之謀何以處¶
之乎种師道既敗劉延慶又敗䔥后䕫離不以折北¶
不支女眞之潰兵輕突我師&KR0002;無人焉其所爲用衆¶
者如此遂禱女眞納賂以巨百萬計所買者山前六¶
郡之空城乃以王安中與郭藥師降虜共事竭中國¶
事力以饋常勝軍山後之地往返論難不决而郭藥¶
師挾女眞以南矣由是言之其禍在於不能取燕而¶
非取燕致禍也夫不能&KR0145;燕而命之曰取燕以是致¶
禍是昔日之敗事既然矣未嘗得燕而猶曰禍在取¶
燕是今日之繆論未解實害最大可不畏乎¶
<pb:KR4d0273_SBCK_004-6a>¶
　　　取燕二¶
何謂追論　靖康之失者亦必曰取燕計之失也可¶
&KR0024;者&KR0024;之可懲者懲之當其時而悔未有猶悔於數¶
十百年之後者也斡離不黏罕之交至也两河䧟没¶
京師傾敗士大夫歸禍於取燕無足怪也雖然&KR0145;燕¶
誠有罪矣救&KR0145;燕之罪者不可以歸罪而遂巳也而¶
耿南仲唐恪范宗尹則始終割地而巳楊時則爲悠¶
緩之辭欲徐論其當而巳胡舜陟則欲積誠意以待¶
上天之悔禍而巳許翰則請委事於种師中謂刼寨¶
之失在於用猛將而忽老将兵非不可用而巳&KR0002;此¶
者可以救取燕之失乎及　建炎南駕維楊遂來江¶
淛則天下之患益急而昔者取燕之事浸巳逺矣然¶
<pb:KR4d0273_SBCK_004-6b>¶
士大夫猶追論取燕而不置微宗凶問至　光堯下¶
哀恫之詔猶以海上之盟孚釋本意以謝天下是論¶
者惟知咎取燕之失而思所以救之者請和而巳嗚¶
呼至於今日而　靖康之禍六十年矣而所以咎取¶
燕之失者猶在於論者之口問其謀曰無虚畫也問¶
其兵曰無輕用也問其所當施於國之大計曰姑自¶
治也問其　祖　宗之讎耻曰天命也凡&KR0002;此者豈¶
以一取燕之失遂數十百年而不可救也乎昔魏冉¶
攻齊壽綱范睢以爲失計則取韓魏以救之酈食其¶
請立六國張良以爲敗事則發八難以止之魏太武¶
幾&KR0023;於統萬遂滅赫連周武帝幾死於晉陽亦滅高¶
延宗唐荘之取梁亦僅免之筭耳乍合屢散忽來驟¶
<pb:KR4d0273_SBCK_004-7a>¶
往勝&KR0018;無常自古而然矣豈猶致恨於取燕哉¶
　　　取燕三¶
何謂䆒利害之所極以定國家之論亦必曰取燕唐¶
之中世燕薊先爲叛臣據有其地以至於亡及石氏¶
分畫以奉契丹彼匹夫盗賊之下者耳以救死之䇿¶
冀非所望是烏知天下之常&KR0020;哉使契丹坐全燕以¶
制中國石氏竟不及守而開胡虜長驅渡河之事及¶
周世宗未能克定而　本朝獨當失燕之禍端拱¶
以後至於　咸乎京師&KR0452;&KR0452;常有戎馬在郊之憂而¶
齊趙之間殆無寜&KR0010;冦凖曹利用始創和約出金帛¶
以㗖之而後少安　慶暦中謀欲敗盟范仲淹謂虜¶
必張犯闕之&KR0020;請亟城汴都而吕夷簡因建魏爲北¶
<pb:KR4d0273_SBCK_004-7b>¶
京示將親征以伐敵情者卒至於増弊卑辭而後巳¶
盖渡河犯闕　開運之巳試景德之僅免而其覆轍¶
常存由是言之　靖康之禍不特群憸階亂之所致¶
而國家之弱&KR0020;固使之乆矣夫燕薊中國之郛郭也¶
河北河東中國之闤闠也弃其郛郭而設扞禦於闤¶
闠舉一世之謀慮皆自以爲可乆安而無他此賈&KR0105;¶
所謂非愚則䛕非實知治亂之體者也且秦一六國¶
而攘匈奴築城以隔之秦漢之天下豈唐虞三代戎¶
狄錯居之法可以行於其間哉今雖使張王師返都¶
邑欵陵廟盡復　祖　宗已失之地而燕薊不復猶¶
處國家之弱&KR0020;未削石氏之覆轍威必不振國必不¶
立何也有天下者以天下取以天下守故盡天下之¶
<pb:KR4d0273_SBCK_004-8a>¶
&KR0020;非可以畏縮苟安立私&KR0003;而妨正論也不然則項¶
氏劉氏中分天下自沛公起而得鴻溝以南孰曰不¶
可而張良乃召黥彭韓信分数千里地以共㓕之惜¶
彼而弃此何哉故國家之論非習熟見聞者所能言也¶
　　　親征¶
將求今世之實謀必先息今丗之虚論虚論有二一¶
曰親征二曰待時何謂親征天下方有事君臣不得¶
安寧以身闘於兵革夷傷危苦而後定盖常事耳¶
太祖　太宗未甞不自緫戎　眞宗之&KR0004;固巳幸大¶
名矣澶淵之役於時頗有異論傳者以爲王欽&KR0002;請¶
之江南陳堯&KR0369;請之蜀冦凖决䇿扈從渡河六師驩¶
動用命王撻覧斃於游矢而契丹請和自此而上下¶
<pb:KR4d0273_SBCK_004-8b>¶
始以親征爲祕策矣且契丹自岐溝以來無&KR0010;不得¶
志大名澶淵之役大將擁兵閉城而不敢岀契丹鼓¶
兵行入無人之境撻覧第偶死耳其約和金幣之力¶
耳豈可謂將士俱不用兵必待人主親履行陣然後¶
可以爲功哉使冦準以此自衒可謂無識之甚者而¶
虚論既成當　靖康中亦有謂當如　眞宗故事親¶
征者亦有謂今日強弱不可復用親征者　建炎間¶
深入两浙　紹興&KR0004;趙鼎回建康而劉豫遁去於是¶
論者眞以爲前日之所以屢敗者爲不親征耳一親¶
征而虜退舎故秦檜二十年之和而或之罪秦檜者¶
非能知其所以不和之&KR0003;也意在親征而已亮氏之¶
來而光尭又甞一出建康雖名爲勞師其實亦用¶
<pb:KR4d0273_SBCK_004-9a>¶
親征也故　陛下&KR0004;即位亦甞下勞師親征之詔其¶
後以約和而止夫今日之爲謬論者曰乆和好也以¶
苟安而巳其不以苟安而爲正論者問其&KR0003;則曰親¶
征而巳矣嗚呼謀國如是殆矣兵強可也財富可也¶
將能而禽敵可也&KR0002;此者分畫明紀綱正法度修君¶
臣上下一心同力以致之者也豈親征可以致之哉¶
百不一講而委人主以臨危事曰天子所在兵無不¶
勝書生之虚論未見危於此乆而不能變則利害之¶
定形未可决也¶
　　　待時¶
何謂待時此今論者所常以爲言也夫時有未可而¶
待其至昔之謀國者固皆如此而今之所言特似之¶
<pb:KR4d0273_SBCK_004-9b>¶
而非也越之報呉也范蠡文種以爲必在二十年之¶
外二十之内勾踐欲不忍其憤而一决則二人者出¶
死力以止之至其成功也果在於二十年之外此豈¶
非所謂待時者邪然二十年之内越人日夜之所爲¶
皆報呉之具也故時未至則不動時至則動而滅呉¶
&KR0002;二十年之内無所爲而欲待於二十年之外可乎¶
自古两敵之争高者修德行政下者蓄力運謀皆有¶
素治之術先定之形然必順其&KR0020;而因&KR0020;之可爲則¶
勝違時而求以自爲則敗&KR0002;此者曰待時可也¶
陛下二十餘年之間接乎　光堯二十餘年之事聞¶
待時之論而行待時之&KR0003;熟矣待時之&KR0003;轉而爲乗¶
機此羣臣之欵大事而誤　陛下以自寛也亮氏斃¶
<pb:KR4d0273_SBCK_004-10a>¶
殞北方請命女眞亂離其時豈不至邪及　陛下按¶
兵甲而休之玉帛交使由　乾道元年以迄今日不¶
知何時可待而何機可乗乎時&KR0002;是之乆而當待機¶
&KR0002;是之逺而未可乗則昔之所謂隋唐楚漢多事之¶
時所以&KR0108;起而立功名者豈必&KR0002;是之泯泯黙黙使¶
少壯至於&KR0132;老而終不見邪盖待時之虗論其誤天¶
下國家審矣臣請决今日之論時自我爲之則不可¶
以有所待也機自我發之則不可以有所乗也不爲¶
則無時矣何待不發則無機矣何乗陛下姑自爲¶
其時而自待之毋使群臣相&KR0029;相背徒玩歳月前者¶
既去後者復來不過如此而巳也¶
昔之爲國者两敵相形而時出焉極逺者数年而近¶
<pb:KR4d0273_SBCK_004-10b>¶
者不終日其君臣起而從時毎患其迫促而不及時¶
不患其悠逺而不可待也悠逺而不可待未有甚於¶
今日也&KR0002;此者非眞有可待之時也乃姑爲待時之¶
&KR0003;而巳¶
　　　實謀¶
何謂求今世之實今壌地半天下兼三國之吴蜀¶
比南北之宋齊梁　財利之淵也北方地雖適半計¶
其賦入十分之二　耳地大財富足以自爲也然而¶
五六十年不足以自爲而聽所爲於虜者則有故焉¶
盖自昔之所患者財不多也而今以多爲累自昔之¶
所患者兵不多也而今以多爲累自昔之所患者法¶
度疏闊也而今以宻爲累自昔之所患者紀綱分雜¶
<pb:KR4d0273_SBCK_004-11a>¶
也而今以專爲累姑請言四事之最急者今天下之¶
財其爲緍錢者茶塩榷貨以二千四百萬矣經緫制¶
以千五百萬矣上供和買折帛以千餘萬矣又別計¶
四川之錢引以三千三百餘萬矣古無有也不特古¶
無有也　宣和以前無有也是財多也而用之亦如¶
是其多今略計户部之經費爲千五百餘萬此祖宗¶
盛時一倍之用也至於以六千餘萬供四屯駐之兵¶
此開闢以來所未有也故財以多爲累而至於竭今¶
天下之兵惟其在内之三衙名曰&KR0043;衞京師是其雖¶
可議而猶不可廢也四屯駐之大軍何其多也諸州¶
之廂兵禁兵士兵又有小小控扼所屯之兵併兵之¶
数亦且百萬亦古所無有也雖然大則歴数十歳與¶
<pb:KR4d0273_SBCK_004-11b>¶
虜人和親而不敢闘一日之兵也小則草&KR0060;窮寇数¶
百人忽發而不能制又古所未見也故兵以多爲累¶
而至於弱今内外上下一事之小一罪之㣲皆先有¶
法以待之極一丗之人志慮之所周浹忽得一智自¶
以爲甚竒而法固巳備之矣是法之宻也雖然人之¶
才不&KR0023;盡人之志不&KR0023;伸昏然俛首一聽於法度而¶
事功日隳風俗日壞貧民愈無告姦人愈得志此上¶
下之所同患而臣不敢誣也故法度以宻爲累而治¶
道不舉自今邉徼犬牙萬里之逺皆自上　制命一¶
郡之内兵一官也財一官也彼&KR0101;此臨互有統属各¶
有司存推之一路猶是也故萬里之逺嚬伸動息上¶
皆知之是紀綱之專也雖然無所分畫則無所&KR0009;任¶
<pb:KR4d0273_SBCK_004-12a>¶
天下泛泛焉而巳百年之憂一朝之患皆上所獨當¶
而群臣不與也夫萬里之逺皆上所制命則上誠利¶
矣百年之憂一朝之患皆上所獨當而其害如之何¶
此夷狄所以慿陵而莫禦讎耻所以最甚而莫報也¶
故紀綱以專爲患而至於國威不立　陛下雖朝思¶
夕慮薄滋味逺聲色執&KR0096;明道欲有所爲而終不可¶
爲者四事之累也然則柰何財以多爲累則莫&KR0002;少¶
之故四緫領爲户部之害經制折帛錢爲諸州之害¶
板帳月樁爲諸縣之害則不可以不更也兵以多爲¶
累則莫&KR0002;少之故四屯駐之大軍耗緫領之財計廂¶
禁土兵耗諸州縣之財計則不可以不更也法度以¶
宻爲累則莫&KR0002;踈之故兵財民政分任而不一者不¶
<pb:KR4d0273_SBCK_004-12b>¶
可以不更也紀綱以專爲累則莫&KR0002;分之故四邉無¶
所付外無郛郭則内無堂室故處不可以守出不可¶
以&KR0145;者不可以不更也更之則慰民心&KR0171;民力觧纒¶
起固興滯&KR0024;弊則一二年之間可以&KR0936;首岀北而&KR0145;¶
燕之慮在掌握矣然非先盡其害則不能得其利害¶
盡去則利見矣故四者之害又當條列而言之於後¶
使知害者盡則去害者果去害誠果則有可言之利¶
矣故言其所以爲利者又在於四害之後也¶
　　　財緫論一¶
財用今日大事也必盡䆒其本末而後可以措於政¶
事欲盡䆒今日之本末必先考古者財用之本末盖¶
考古雖&KR0002;無益而不能知古則不能知今故也夫財¶
<pb:KR4d0273_SBCK_004-13a>¶
之多少有無非古人爲國之所患而今丗乃以爲其¶
患最大而不可整救此其&KR0003;安從岀哉盖自舜禹始¶
有貢賦之法以㑹計天下之諸侯比於堯嚳以前爲¶
宻矣今禹貢之所載是也然緫秸米粟不及於五百¶
里之外九州之貢入較於今世乃充庭之儀品盖千¶
百之一二耳周公之爲周治其財用視舜禹爲巳詳¶
然王畿千里之外法或不及千里之内猶不盡&KR0145;盖¶
三代之所取者正天下之疆理而借民力以治公田¶
爲其無以阜通流轉則作幣鑄金以&KR0096;之當是之時¶
不聞其以財少爲患而以財多爲功也雖然此其事¶
逺矣鹽筴末利起自春秋魯之中世田始有稅然諸¶
侯各以其國自足而無煎&KR0392;逼廹之&KR0104;盖漢興文景¶
<pb:KR4d0273_SBCK_004-13b>¶
之盛而天下之財不以入&KR0028;中人主不租稅天下而¶
諸侯&KR0002;吴人者亦不租稅其國光武明章未聞其以¶
財少自困而中年常更盗賊夷狄之難内外征討亦¶
不大屈惟秦始皇豪&KR0064;有頭會箕歛之譏漢武帝奢¶
侈有均搉征筭之政而西園聚錢大鬻天下之官爵¶
以致之盖两漢雖不足以言三代而其以財爲病非¶
&KR0002;今丗也雖然此其事逺矣分爲三國裂爲南北無¶
歳不戰無時少安且其運祚迫蹙禍變繁興至於調¶
度供億猶曰有序而亦豈&KR0002;今日之貧窘漏底哉此¶
皆具載冊書可即而見者雖然此其事逺矣隋最富¶
而亡唐最貧而興唐之取民以租以庸以調過此無¶
&KR0145;也而唐之武功最多闢地最廣用兵最乆師行最¶
<pb:KR4d0273_SBCK_004-14a>¶
勝此其事差近而可言矣致唐之治有唐之勝其不¶
待財多而能之也决矣然則其所以有&KR0002;唐者非以¶
財少爲患也故財之多少有無非古人爲國之所患¶
所患者謀慮取捨定計數必治功之間耳非如今丗¶
以一財之不足而百慮盡廢奉頭竭蹙以較錙銖譬¶
&KR0002;惰夫淺人劫劫徒知事其口腹而巳者也而財少¶
爲患之最大而不可整救其&KR0003;猶岀於唐之中世盛¶
扵　本朝之承平而極甚乃至於今日其爲國之名¶
物采章精神威望一切消耗内之所以取恱其民外¶
之所以示武於敵者一切無有習爲寛緩迂逺之常¶
&KR0003;以文其無用而盡力於苟且督迫鞭撻疲民舞&KR0229;¶
小吏而謂之有能　陛下回顧而加聖慮必有大不¶
<pb:KR4d0273_SBCK_004-14b>¶
可安者故臣以爲不䆒　今日財之本末循而至於¶
本朝以去其錯繆而不合於常經者則無以知財之¶
多少有無不足爲國家之患此而不知則天下之人¶
計皆不可得而預論而况望其有所設行以必成效哉¶
　　　財緫論二¶
唐末藩鎭自檀財賦散失更五代而不能収加以非¶
常之變屢作排門空肆以受科歛之害而財之匱甚¶
矣故太祖之制諸鎮以執其財用之&KR0096;爲最急既¶
而僣僞次第平一諸節度伸縮惟命遂強主威以去¶
其尾大之患者財在上也至於　太宗　眞宗之&KR0004;¶
用度自給而猶不聞以財爲患及　祥符天禧以¶
後内之蓄藏稍巳空盡而　仁宗景祐明道天災流¶
<pb:KR4d0273_SBCK_004-15a>¶
行&KR0071;而西事&KR0064;興五六年不能定夫當　仁宗四十¶
二年號爲　本朝至平極盛之世而財用始大乏天¶
下之論擾擾皆以財爲慮矣當是時也善人君子以¶
爲昔之巳取者固不可去而今之所少者不可復&KR0145;¶
皆甘心於不能所謂精悍駔儈之吏亦深自藏抑不¶
敢&KR0108;頭角以裒歛爲事雖然極天下之大而無終歳¶
之儲焦勞苦議乎塩茗榷貨之間而未得也是以¶
熈寕新政重司農之任更常平之法排兼并專歛散¶
興利之臣四出候望而市肆之㑹&KR0028;津之要微至於¶
小商賤&KR0032;十百之&KR0023;皆有以征之盖財無乏於嘉¶
祐治平而言利無甚於　熈寜　元豐其借先王¶
以爲&KR0003;而奉上下以利曠然大變其俗矣崇　&KR0026;¶
<pb:KR4d0273_SBCK_004-15b>¶
以來蔡京專國柄託以爲其策出於王安石曽布吕¶
惠卿之所未工故變鈔法走啇賈窮地之寳以佐上¶
用自謂其蓄藏至五千萬冨足以備禮知足以廣樂¶
百侈並闘不幸黨與異同屢復屢變而王黼又欲岀¶
於蔡京策畫之所不及者加以乎方臘則加歛於東¶
南取燕山則重困於北方而西師凡二十年關陜尤¶
病然後　靖康之難作矣方大元帥建府於河北而¶
張慤任饋餉之責鹽錢數十萬緡而巳及來維楊而¶
黄潜善吕頥浩葉夢得之流汲汲乎皆以榷貨自營¶
而収舊經制錢之議起矣况乎大&KR0005;殖私軍食自制¶
無復有統轉運所至剗削攫拏朝廷科䧏大書文¶
移守令丞佐持巨校&KR0005;五百追捉卿户號痛無告贓¶
<pb:KR4d0273_SBCK_004-16a>¶
貪之人又因之以爲己利而經緫制之窠名既立添¶
酒折帛月樁和糴皆同常賦於是言財之急自古以¶
來莫今爲甚而財之乏少不繼亦莫今爲甚也自是¶
以後辛巳之役甲申之役&KR0065;一有警賦歛&KR0186;増既増¶
之後不可復减嘗試以　祖　宗之盛時所入之財¶
比於漢唐之盛時一再倍於　熈寜元豐以後隨¶
處之封樁&KR0229;錢之寛剰青苗之倍息比　治平以前¶
數倍而蔡京變鈔法以後比　熈寕又再倍矣王黼¶
之免夫至六千餘萬緡其太半不可鈎考然要之渡¶
江以至於今其所入財賦視　宣和又再倍矣是自¶
有天地而財用之多未有今日之比也然其所以益¶
困益乏皇皇營聚不可一朝居者其故安在夫計治¶
<pb:KR4d0273_SBCK_004-16b>¶
道之興廢而不計財用之多少此善爲國者也古者¶
財愈少而愈治今者財愈多而愈不治古者財愈少¶
而有餘今者財愈多而不足然則善爲國者将從其¶
少而治之且有餘乎多而不治且不足乎而况於多¶
者勞而少者逸豈惡逸喜勞而至是哉故臣請論今¶
日財之四患一曰經緫制錢之患二曰折帛之患三¶
曰和買之患四曰茶鹽之患四患去則財少財少則¶
有餘有餘則逸以之求治朝令而夕改矣¶
何謂經緫制錢之患昔李憲經始熈河始有所謂經¶
制財用者其後童貫継之亦曰經制盖其所措畫以¶
足一方之用而巳非今之所謂經制也方臘既平東¶
南殘破郡縣事須興復陳亨伯以大漕兼經制使移¶
<pb:KR4d0273_SBCK_004-17a>¶
用諸路財計其時所在艱窘無以救急故减&KR0229;錢除¶
頭子賣糟酵以相&KR0024;足　靖康召募勤王兵翁竒國¶
以知江寧兼緫制強括民財以數百萬計巳散者視¶
&KR0002;沙泥未用者弃之溝壑維楊駐警國用益困吕頤¶
浩葉夢得實緫財事四顧無策於是議亨伯所収經¶
制錢者其&KR0003;以爲征商雖重未有能強之而使販賣¶
酒雖貴未有能強之而使飲&KR0002;頭子之&KR0011;特&KR0145;於州¶
縣之餘而可供猝迫之用夢得號爲士人而其言&KR0002;¶
此盖辦目前者不暇及逺亦無恠也然其所&KR0145;止於¶
一二百萬而已其後内爲户部外則爲轉運使不計¶
前後動添窠名黄子游桞約之徒或以造運船或以¶
供軍興逓添酒稅隨刻頭于趙鼎張俊相継督師悉¶
<pb:KR4d0273_SBCK_004-17b>¶
用&KR0145;給而孟&KR0067;以執政之重當緫制之名&KR0132;户長壯¶
丁錢始行起發&KR0229;法由此大壞二制並出色額以數¶
十計州之趂辦本不過數條&KR0050;割棊布皆以分&KR0032;一¶
州則通判掌之一路則提&KR0039;刑獄督之胥吏疲於磨¶
筭属官倦於催發酒有桞運副王祠部都督府二分¶
本柄&KR0220;折官本茶有秤頭篰息油單靨靣啇稅有增¶
添七分免役有一分寛剰得産有勘合典買有牙契¶
至於後也僧道有免丁截撥有縻費故酒之爲勝也¶
幾至於二百頭子之去貫也至於五十六而其所収¶
之多也以貫計者至於千七百萬凡今截取以&KR0140;緫¶
領所之外户部經常之用十八出於經緫制錢士方¶
其入仕執筆茫然莫知所謂老胥猾吏從旁而&KR0339;之¶
<pb:KR4d0273_SBCK_004-18a>¶
上之取財其多名&KR0002;是於是州縣之所以誅求者江¶
湖爲月樁两浙福建爲印板帳其名尤繁其籍尤雜¶
上下焦然役役以度日月者五十年於此向之學士¶
大夫猶有知其不善嘆息而不能拯今之新進後出¶
者有智者矜有力者&KR0108;視两稅爲何物而况逺及先¶
王貢賦之法乎臣嘗計之自王安石始正言財利其¶
時青苗免&KR0229;之所入公上無所用坊&KR0163;河度免引茶¶
&KR0163;水磨之額止以給吏禄而巳前有薛向後有呉居¶
厚可謂刻薄矣蔡京継之行鈔法改錢幣誘賺啇旅¶
以盗賊之道利其財可謂甚矣然未有収拾零細觧¶
落貫陌飲人以不貲之酒其患如經緫制之甚者盖¶
王安石之法桑洪羊劉晏之所不道也蔡京之法又¶
<pb:KR4d0273_SBCK_004-18b>¶
安石之所不道而緫制之爲錢也雖吴居厚蔡京亦¶
羞爲之矣至其急迫皇駭無所措其手足則雖紹㒷¶
以來號爲名相如趙張者皆安焉又以遺後人如秦¶
檜&KR0096;忮劫脅一世而出其上及其取於弃餘&KR0200;屑之¶
間以爲國命者是何其無恥之至是也哉故經緫制¶
錢不除一則人才日衰二則生民日困三則國用日¶
乏　陛下誠有意於惠天下以圖興復以報&KR0311;怨㧞¶
才飬民以振國用在一出令而巳¶
何謂人才日衰　本朝人才所以衰弱不逮古人者¶
直以文法繁宻毎事必守程度按故例一出意則爲¶
妄作矣當其風俗之成名節之厲猶知利之不當言¶
財之不當&KR0145;盖處而學與出而仕者雖不能合而猶¶
<pb:KR4d0273_SBCK_004-19a>¶
未甚離也今也不然其平居道前古語仁義性與天¶
道者特雅好耳持羙&KR0026;耳特科舉之餘習耳一日爲¶
吏簿書期㑹迫之於前而操切無義之術用矣曰彼¶
學也此政也學與政判然爲二縣則以板帳月椿無¶
失乎郡之經常爲無罪郡則以經緫制無失乎户部¶
之經費爲有能而已矣夫置守令&KR0101;司以&KR0009;之人民¶
社稷其所任必有大乎此者而今也推是術以往風¶
流日散名節日壞求還　祖宗盛時豈復可得是則¶
人才日衰者經緫制錢使之也¶
何謂生民日困俗吏小人之&KR0003;必曰經緫制錢者¶
朝廷所以&KR0145;州縣之弃餘而板帳月樁各自以力趂¶
辦其於民固未嘗明加之賦歛也贏縮多少惟人而¶
<pb:KR4d0273_SBCK_004-19b>¶
巳臣請以事驗之知知州民尚逺而知縣去民最近¶
者也月樁板帳多至萬餘緡少者猶不下数千緡昔¶
之所謂窠名者強加之名而巳今巳失之所以通融¶
収簇者用十数&KR0050;牙吏百計罔民日月消削盖昔之¶
號爲壯縣冨州者今所在皆不復可舉手今之所謂¶
冨人者皆以其智足以兼并與縣官抗衡及衣冠&KR0020;¶
力之家在耳&KR0002;夫齊民中産衣食僅足昔可以耕織¶
自營者今皆轉徙爲盗賊凍餒矣&KR0002;經緫制錢不除¶
州縣破壞生民之困未有巳也¶
何謂國用日乏今歳得緡錢千五百萬昔三代漢唐¶
不能進焉所以&KR0073;國也而何乏之敢言陛下知夫¶
博者乎其聚爲&KR0012;注與不博而丐其&KR1151;之一二者皆¶
<pb:KR4d0273_SBCK_004-20a>¶
其本先竭者也爲國有大計自始至末必有品節條¶
章豈有左右望而羅其細碎不&KR0053;之物且均之爲¶
朝廷岀納也又從而刻削其頭子賣酒取数倍之息¶
&KR0002;此者猶可以爲國乎彼國不貧冝不至此既至此¶
矣何以能富故經緫制不除則取之雖多歛之雖急¶
而國用之乏終不可救也今欲變而通之莫&KR0002;先削¶
今額之半正其窠名之不當取者罷之然後令州縣¶
無敢爲板帳月樁以困民黜其舊吏刻削之不可訓¶
誨者而拔用惻怛愛民之人使稍&KR0053;牧飬之政其次¶
罷和買其次罷折帛最後議茶塩而寛减之&KR0002;此則¶
人才不衰生民不困矣夫財用之所以至此兵多使¶
之也財與兵相爲變通則兵數少而兵政舉&KR0002;此則¶
<pb:KR4d0273_SBCK_004-20b>¶
國用不乏矣　陛下豈有愛於多財多兵哉直未得¶
其所以去之之道耳一舉而天下定王業之所由始也¶
何謂和買之患經緫制錢之爲患也自州縣而後至¶
於民民猶怨州縣而後及於　朝廷和買則正取之¶
民而巳國以二稅爲常賦也豈惟使經用有不足於¶
二稅之内而復有所求哉經用不足則大正其名實¶
可也承平以前和買之患尚少民有以乏錢而湏賣¶
官有以先期而便民今也舉昔日和買之數委之於¶
民使與夏稅並輸民自家力錢之外浮財營運生生¶
之具悉從折計且&KR0002;此者上下皆明知其不義獨困¶
於無策而莫之敢蠲耳陛下㫁然出命以號天下¶
曰自今並罷和買取和買之爲上供者所用紬絹惟¶
<pb:KR4d0273_SBCK_004-21a>¶
軍衣未可裁損其他宮禁官吏時節支賜格令之所¶
&KR0063;與者一切不治可也和買既罷取民之明正義聲¶
暢於四海矣¶
何謂折帛之患支移折變昔者之弊事固多矣而今¶
莫甚於折帛折帛之始以兵興絹價太踊至十餘千¶
而　朝廷又方乏用於是計臣始創爲折帛其&KR0003;曰¶
寛民而利公其後絹價即平而民之所納折帛錢三¶
倍於本色既有夏稅折帛又有和買折帛且本以有¶
所不足於夏稅而和買以足之今乃使二者均折於¶
事何名而取何義乎其事無名其取無義平居自治¶
其國且不可而况有大於天下者乎雖然折帛之爲¶
錢多矣所資此以待用者廣矣陛下必鈎考其凡¶
<pb:KR4d0273_SBCK_004-21b>¶
目而後可以有所是正&KR0002;經緫制不减和買折帛不¶
罷舎目睫之近而㳺視於八荒此方召不能爲將良¶
平不能爲謀者也¶
何謂茶鹽之患搉之太甚利之太深刑之太重此其¶
事巳在於　建炎　紹興之先今用度旣䌓經制未¶
能一一復古减經緫制罷和買折帛而捨茶鹽則無¶
以立國故最在後雖然搉之不寛取利不輕制刑不¶
省亦終不可以爲政於天下使措諸事有緒二三年¶
之後臣請言之¶
　　　治&KR0020;¶
欲治天下而不見其&KR0020;天下不可治矣昔之論治天¶
下者以爲三代之時其君各有所尚夏之忠商之質¶
<pb:KR4d0273_SBCK_004-22a>¶
周之文數百年而不變其後周之失弱秦之失強故¶
忠質文相代&KR0002;循環而無窮而或者又曰弱之失在¶
於惠也則莫&KR0002;濟之以威強之失在於威也則莫&KR0002;¶
反之以惠惠止於賞威止於刑故賞不至於濫而無¶
所&KR0134;刑不至於玩而無所懼盖其意以爲治天下之¶
&KR0020;無出於此矣夫一弛一張者弓也而羿之能不與¶
焉虚而欹滿而覆者器也而倕之巧不與焉故三代¶
非忠質文之尚而周秦無強弱之失治天下者姑舎¶
是乎古之人君&KR0002;堯舜禹湯文武漢之高祖光武唐¶
之太宗此其人皆能以一身爲天下之&KR0020;雖其功德¶
有厚薄治效有淺深而要以爲天下之&KR0020;在已不在¶
物夫在已不在物則天下之事惟其所爲而莫或制¶
<pb:KR4d0273_SBCK_004-22b>¶
其後導水土通山澤作舟車剡兵刃立天地之道而¶
列仁義禮樂刑罰慶賞以紀綱天下之民至於賓餞¶
日月秩序寒暑而禽獸草木之&KR0011;不能逃於運化之¶
外此皆上丗之所未有而聖人自爲之者也及其後¶
丗天下之&KR0020;在物而不在巳故其&KR0020;之至也湯湯然¶
而莫能遏反舉人君威福之柄以佐其鋒至其去也¶
不能止而國家隨之以亡夫不能以一身爲天下之¶
&KR0020;而用區區之刑賞以就天下之&KR0020;而求安其身者¶
臣未見其可也盖天下之&KR0020;有在於外戚者矣吕霍¶
上官非不可以&KR0101;也而王氏卒以亡漢有在於&KR0096;臣¶
者矣漢之曹氏魏之司馬氏至於江南之齊梁皆親¶
見其篡奪之禍習以其天下與人而不恠而其甚也¶
<pb:KR4d0273_SBCK_004-23a>¶
宦官之㣲匹夫之&KR0108;呼士卒之擅命而天下之&KR0020;無¶
不在焉&KR0002;夫五胡之亂西晉之傾覆此其患特起於¶
公卿子弟里巷書生游談聚論沈&KR0698;&KR0075;佚而巳而天¶
地爲之分裂者數十丗嗚呼&KR0020;在天下而人君以其¶
身求容焉猶豫反側而不能以自定其或在於䆠官¶
或在於士卒而舉威福之柄以盡&KR0009;之者此甚可嘆¶
也臣嘗恠唐末五代之衰皆以列校之卑易置人主¶
如反掌之易而周世宗一日臨大位北威契丹南服¶
李璟法度脩舉文武並用　太祖皇帝踐祚十年之¶
間不耀兵甲俘&KR0145;僣僞之君&KR0002;拾遺而天下爲一身¶
致太平爲子孫萬世之計向之衰敗圯缺者二百餘¶
年英武之君忠智之臣圖囬収拾不能什一而孱王¶
<pb:KR4d0273_SBCK_004-23b>¶
㓜主俯首服從相顧憤發以至流涕痛哭莫敢誰何¶
者一朝翕然皆在把握之内何其速也此無他能以¶
其身爲天下之&KR0020;則天下之&KR0020;亦環向而從巳其必¶
然而無疑者矣且均是人也而何以相使均是好惡¶
利欲也而何以相治智者豈不能自謀勇者豈不能¶
自衞一人刑而天下何必畏一人賞而天下何必慕¶
而刑賞生殺豈以吾能爲之而足以制天下者雖然¶
鳥髙飛於重雲之上魚深游於潜淵之下而皆不免¶
有鼎爼之憂天下之人所以奔走後先維附聮絡而¶
不敢自弃者誠以&KR0020;之所在也故夫&KR0020;者天下之至¶
神也合則治離則亂張則盛弛則衰續則存絶則亡¶
臣甞攷之載籍自有天地以來其合離張弛絶續之¶
<pb:KR4d0273_SBCK_004-24a>¶
變凢幾見矣知其&KR0020;而以一身爲之此治天下之大¶
原也¶
　　　財計上¶
理財與聚歛異今之言理財者聚歛而巳矣非獨今¶
之言理財者也自周衰而其義失以爲&KR0145;諸民而供¶
上用故謂之理財而其善者則取之巧而民不知上¶
有餘而下不困斯其爲理財而巳矣故君子避理財¶
之名而小人執理財之&KR0096;夫君子不知其義而徒有¶
仁義之意以爲理之者必&KR0145;之也是故避之而弗爲¶
小人無仁義之意而有聚歛之資雖非有益於巳而¶
務以多取爲悅是故當之而不辭執之而弗置而其¶
上亦以君子爲不能也故舉天下之大計属之小人¶
<pb:KR4d0273_SBCK_004-24b>¶
雖明知其&KR0018;天下之不義而莫之䘏以爲是固當然¶
而不疑也嗚呼使君子避理財之名小人執理財之¶
&KR0096;而上之任用亦出於小人而無愧民之受病國之¶
受謗何時而巳夫聚天下之人則不可以無衣食之¶
具或此有而彼亡或此多而彼寡或不求則伏而不¶
見或無節則散而莫収或消削而浸微或少竭而不¶
&KR0071;或其源雖在而浚導之無法則其流壅遏而不行¶
是故以天下之財與天下共理之者大禹周公是也¶
古之人未有不善理財而爲聖君賢臣者也&KR0002;是者¶
其上之用度固巳沛然滿足而不匱矣後丗之論則¶
以小人善理財而聖賢不爲利也聖賢誠不爲利也¶
上下不給而聖賢不知所以通之徒曰我不爲也此¶
<pb:KR4d0273_SBCK_004-25a>¶
其所以使小人爲之而無疑歟當熈寜之大臣慕¶
周公之理財爲市易之司以奪啇賈之嬴分天下以¶
債而&KR0145;其什二之息曰此周公泉府之法也天下之¶
爲君子者又從而争之曰此非周公之法也周公不¶
爲利也其人又從而解之曰此真周公之法也聖人¶
之意六經之書而後世不足以知之以此&KR0339;&KR0015;其辯¶
者然而其法行而天下終以大弊故今之君子真以¶
爲聖賢不理財言理財者必小人而後可矣夫泉府¶
之法歛市之不售貨之滯於民用者以其賈買之其¶
賖者&KR0021;祀䘮紀皆有數而以國服爲之息若此者真¶
周公之所爲也何者當是時天下號爲齊民未有特¶
冨者也開闔歛散輕重之權一出於上均之田而使¶
<pb:KR4d0273_SBCK_004-25b>¶
之耕築之室而使之居衣食之具無不畢舉然而&KR0021;¶
祀䘮紀猶有所未足而取於常數之外若是者周公¶
不予則誰予之&KR0005;無以充其用而遂予之也則民一¶
切仰上而其費無名故賖而貸之使以日數償而以¶
其所服者爲息且其市之不售貨之滯於民用者民¶
不足於此而上不歛之則爲不仁然則二者之法非¶
周公誰爲之盖三代固行之矣　今天下之民不齊¶
乆矣開闔歛散輕重之權不一出於上而冨人大賈¶
分而有之不知其幾千百年也而遽奪之可也嫉其¶
自利而欲爲國利可乎鳴呼居今之世周公固不行¶
是法矣夫學周公之法於數千載之後世異時殊不¶
可行而行之者固不足以理財也謂周公不爲是法¶
<pb:KR4d0273_SBCK_004-26a>¶
而以聖賢之道不出於理財者是足爲深知周公乎¶
且使周公爲之固不以自利雖百取而不害而况盡¶
與之乎然則柰何君子避理財之名苟欲以不言利¶
爲義坐視小人爲之亦以爲當然而無恠也徒使其¶
後顰蹙而議之厲色而争之然則仁者固如是耶¶
今天下之財亦可得而略計矣黄帝堯舜以來財之¶
在天下今其不知取者幾也秦漢之後創取於民後¶
丗日以增益今其棄而不求者幾也天下之遺利天¶
下之所不知不得而用之者㡬也抑猶有上之所未¶
歛者乎抑巳盡歛而不可復加歟然則有民而後有¶
君有君而後有國有君有國而後有君與國之用非¶
民之不以與其上也而不足者何&KR0003;今之理財者自¶
<pb:KR4d0273_SBCK_004-26b>¶
理之歟爲天下理之歟父有十子闔其大門日取其¶
子而不計其後將以冨其父歟抑愛其子者必使之¶
與其父歟抑孝其親固將盡困其子歟抑其父固共¶
其子之財歟然則今之開闔歛散輕重之權有餘不¶
足之數可以一辭而决矣柰何以聚歛爲理財而其¶
上至於使小人君子以爲不當理財而聽其絶而不¶
&KR0071;若是者何以爲君子哉¶
　　　財計下　缺¶
　　　外論一¶
臣爲外論四萹其三篇言今事著其首篇曰爲國以¶
義以名以權中國不治夷狄義也中國爲中國夷狄¶
爲夷狄名也二者爲我用故其來冦也斯與之戰其¶
<pb:KR4d0273_SBCK_004-27a>¶
來服也斯與之接視其所以來而治之者權也中國¶
雖貴夷狄雖賤然而不得其義則不可以治不得其¶
名則不可以守不得其權則不可以應三者并亡譬¶
猶舎舟楫而濟深淵以勇怯爲沉浮幸而得濟不可¶
爲常不幸溺没死且及之矣後世之事是也自嚴尤¶
論夷狄以爲前丗未甞有上䇿至唐太宗能擒頡利¶
郡縣諸戎始以嚴尤爲非&KR0002;太宗者所謂上䇿歟噫¶
亦陋矣以先王之待夷狄何䇿之可論又况從而區¶
別之與秦漢並稱乎&KR0002;太宗者又眞以爲有䇿則是¶
不能知先王所以待夷狄之意而何自謂上䇿乎堯¶
舜之時南自淮徐東&KR0013;青州之境土凡海濵廣斥山¶
谷深袤之地教治所不及者大抵皆夷狄也盖與中¶
<pb:KR4d0273_SBCK_004-27b>¶
國錯居又非&KR0002;後世有玁狁獯鬻乃在長城之外相¶
去且數千里而以爲難治也堯舜之土地至狹又無¶
利兵危矢詐謀竒計而夷狄不能侵&KR0064;者名義與權¶
皆得也嗟夫中國之所以爲中國以其有是三者而¶
已苟捨其所以必勝之具而獨以詐力爲用是既巳¶
化爲夷狄矣其至於紛紛何足怪乎盖自戰國並起¶
三百年之間秦人最爲雄小國次第亡㓕廣大其地¶
而爲六國秦又㓕六國合天下而盡有之又欲兼取¶
匈奴秦人之&KR0064;甚於夷狄矣漢起匹夫親&KR0366;天下不¶
數年而據秦之故地此其爲仁義道德足以懐柔其¶
民者何在柰何冒頓反不能控弦数十萬以慿陵邊¶
塞入至太原晉陽乎盖三者自是并亡不復有中國¶
<pb:KR4d0273_SBCK_004-28a>¶
夷狄之分矣特以地&KR0020;相别異耳力强則&KR0064;師轉餉¶
深入屠戮如摯&KR0145;禽獸力弱則俯首屈意出金銀繒¶
帛愛女以壻之亦獨何所愛張良陳平盖䇿士而綘¶
灌之爲丞相主國論者故&KR0108;梃大呼望屋以食之人¶
也是亦安能知先王之意哉獨一賈誼知之以爲戎¶
狄召令主上之操天子共貢臣下之体雖然誼於制¶
患之術淺矣請自爲典属國用三表五餌而繫之&KR0002;¶
是者先王待夷狄之意乎眞使匈奴不當漢一大縣¶
此何足治而况本不計强弱者乎夷狄甞苦中國無¶
信義甘言厚利以相㗖&KR0003;首開兵端志在誅剪然則¶
中國之不振其失道乆矣豈一日之故也丗無堯舜¶
湯武待夷狄之意終不可見無稷契伊尹終不能秉¶
<pb:KR4d0273_SBCK_004-28b>¶
法陳義以佐其君其所誦習以爲&KR0015;於天下者盖書¶
籍之章句耳嗟乎有名義而不能執有&KR0096;而不能用¶
或伐或和視其&KR0020;之強弱而不能定此漢唐之事不¶
足論也是既然矣執之於無所執用之於無所用以¶
和爲與之爲一而天下之人熟於聞見不知其爲中¶
國夷狄之異者此　祖宗之事臣不敢深論也臣之¶
所論者一事自　景德元年與契丹盟更六聖百二¶
十年聘使往來天子親與之揖遜於庭未甞一日敗¶
盟約也女眞本小種落契丹奴&KR0229;耳不幸天祚失道¶
使得猖狂破取其國天祚以爲與大國義兼兄弟當¶
來役我或遂不復其國則望白溝以南自歸當是時¶
中國以大義之故遣十萬衆制女眞使不得逞彼知¶
<pb:KR4d0273_SBCK_004-29a>¶
大國爲之助其&KR0020;何遽至此也豈與約並㓕其國分¶
&KR0145;幽國故地以爲功者比乎失此不念遂有今日然¶
則夷狄雖逺而常以信義望中國中國以夷狄爲不¶
義是以不用而不知信義乃所以爲中國者本不以¶
夷狄之無而廢也夫兼考前世成敗之故深思今日¶
致患之本復修先王三者之道則中國之待夷狄固¶
無難矣何必勞神於智計闘勝於士卒益趨於末而¶
不能反哉故夫&KR0002;不足聴而决不可易者臣之論是也¶
　　　外論二¶
秦漢以來待夷狄者不和親則征伐何也其術盡於¶
此矣和親主辱名卑而民得安征伐有功則主榮名¶
尊而民傷無功則主與民俱傷而有功常少無功常¶
<pb:KR4d0273_SBCK_004-29b>¶
多是以後世之論是和親者十九夫必知有征伐之¶
害而後知有和親之利先王未甞征伐夷狄雖不與¶
之爲和而亦不與之爲怨是故無以卑吾名而亦無¶
以䘮吾實雖然先王之道不行乆矣而今日之請和¶
尤爲無名夫北虜乃吾&KR0311;也非復可以夷狄蓄而執¶
事過計借夷狄之名以撫之夫子弟不能報父兄之¶
恥反惧&KR0311;人懷不繹憾之疑遂欲與之結懽以自安¶
可乎往者　紹興行之天下不厭至於廢逐大臣誅¶
殺名將盡黜異己者空士大夫之列洶洶数&KR0010;而後¶
定一旦虜自敗約始舉不得巳之兵以應之天下因¶
自言復讎爲事&KR0064;師淮水之上乆未有功宰相仍用¶
前䇿建請罷督師撤攻具出東西北道四要郡以乞之¶
<pb:KR4d0273_SBCK_004-30a>¶
而復爲和俄而虜又大出天下之心凛然以爲盟誓¶
必不可保然自是疆圉無事又十餘年虎卧在庭其¶
起無時室中之人不得安也使無弓矢䧟穽或不免¶
徒手而搏之以必死爲决猶愈於坐而待其死也若¶
有弓矣䧟穽可也乃畏虎而不敢用何哉嗚呼失吾¶
所操之具而聽虜之自爲是獨何時而可也　今天¶
下非不知請和之非義矣然而不敢自言於上者畏¶
用兵之害也其意以爲一絶使罷賂則必至於&KR0062;而¶
吾未有以待之故也乃其以爲不可而敢自言於上¶
者非真知其義之不可也直媒之以自進也非可用¶
以當虜也故真知其義之不可者皆内愧切嘆而不¶
敢言也真知者不敢言敢言者不足信然則今之所¶
<pb:KR4d0273_SBCK_004-30b>¶
以待虜益踈略矣　今日之議臣不敢獨以告於上¶
庶幾執事者皆知之昔　祖宗之世也内治巳定則¶
所謂求和親之利者爲保全宋民計耳是不惲自屈¶
而力行之可也　今日存亡之憂不得尚用徃事爲¶
比使虜復如辛巳甲申忽擁大衆以求戰和固不可¶
且其崛起&KR0064;強而據吾太平之土壤巳五六十年矣¶
如使復爲天祚盛極将亡他人出而有之和亦不可¶
也盖非惟其義之不可而&KR0020;則然矣昔　祖宗之丗¶
也唯其有以容飬契丹使不敢桀傲則兵可以至於¶
不用　今日之兵其决不可不用矣其用有早暮遅¶
速耳而早暮遲速又非大相遼也逺者五六年近者¶
三四年其尤近者或在朝夕耳然而執事者畏一戰¶
<pb:KR4d0273_SBCK_004-31a>¶
之故不敢以告其上因不復爲之慮幸其事之不在¶
巳引而去之夫憂在子孫者偷吾身之不及見焉可¶
也憂在吾身而有出於数十&KR0010;之外者偷目前之所¶
未及見焉可也今也無十年之逺有朝夕之近是固¶
不可免之急患也相顧而終未敢言者何也賈&KR0105;以¶
爲抱火厝之積薪之下火未及然因謂之安以誚絳¶
&KR0517;之徒今積薪盡爲火矣寢然火之中不知舊迅於¶
烈熖以自求免而坐待其灼爛者是固不必誼之智¶
而後誚之也以臣計之一戰之可畏也猶未足畏也¶
然雖絶使罷賂而臣以爲猶未至於遽戰者盖求戰¶
在敵使之不得戰在我&KR0002;此之術執事者所當思也¶
夫勝敵固有道用兵固有法所當施行者固有次第¶
<pb:KR4d0273_SBCK_004-31b>¶
矣執事者猶未敢聞其始而臣安敢詳其終且今之¶
能言者衆矣不度本末不量淺深而歴數天下之至¶
計以自衒鬻此其可用者安在夫惟以復&KR0311;爲正義¶
而明和親之决不可爲自此以往庶有可得而論者¶
　　　外論三(缺)¶
　　　外論四(缺)¶
水心先生文集卷之四¶
