# -*- mode: mandoku-view; -*-
#+TITLE: 水心先生文集
#+DATE: 2015-09-11 14:12:39.010459
#+PROPERTY: ID KR4d0273
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 0
#+PROPERTY: FILE SB04n0380-000水心先生文集-緫目.
<pb:KR4d0273_SBCK_000-1a>¶
水心先生文集緫目¶
　　奏劄(一卷)¶
　　　狀表(一卷)¶
　　　奏議(三卷)¶
　　　詩(三卷)¶
　　　記(三卷)¶
<pb:KR4d0273_SBCK_000-1b>¶
　　　序(一卷)¶
　　　墓銘(一十三卷)¶
　　　行狀謚議銘青詞䟽文(一卷)¶
　　　&KR0021;文(一卷)¶
　　　書　啓(一卷)¶
　　　雜著(一卷)¶
#+PROPERTY: JUAN 0
#+PROPERTY: FILE SB04n0380-000水心先生文集-集序.
<pb:KR4d0273_SBCK_000-2a>¶
水心先生文集序¶
備衆文名一家言者在唐始著¶
前不多見也先生之作從壮至¶
老由今並古日邁月超神心窮¶
天地偉刻動海嶽翼然如登明¶
堂入清廟黻冕崇麗金奏而玉¶
<pb:KR4d0273_SBCK_000-2b>¶
應其光耀變化如驪龍翔而慶¶
雲隨也盛矣哉其於文乎粹矣¶
哉其於道乎盖周典孔籍之奥¶
不傳左冊馬書之妙不續詩迄¶
&KR0330;張騷降景宋華與質始判正¶
與竒始分道失其統緒乆矣世¶
<pb:KR4d0273_SBCK_000-3a>¶
遂以文爲可玩之物爭慕趍之¶
騁馳以其力雕鎪以其巧彰施¶
以其色暢逹以其才無不自托¶
於文而道益離矣豈能言易知¶
言難歟或者反之則曰吾亦有¶
道焉爾文奚爲哉夫子不云乎¶
<pb:KR4d0273_SBCK_000-3b>¶
言之不文行之不逺六藝非萬¶
世之文乎以詞爲經以藻爲緯¶
文人之文也以事爲經以法爲¶
緯史氏之文也以理爲經以言¶
爲緯聖&KR0530;之文也本之聖&KR0530;而¶
叅之史先生之文也乃所謂大¶
<pb:KR4d0273_SBCK_000-4a>¶
成也欲植傑木必豐其根欲瀦¶
巨澤必濬其源文其澤木也學¶
其根源也學與文相爲無窮也¶
是果專在筆墨間乎集起淳熈¶
壬寅更三朝四十餘年中期運¶
通塞人物散聚政化&KR0173;替䇿慮¶
<pb:KR4d0273_SBCK_000-4b>¶
安危徃徃發之於文讀之者可¶
以感慨矣故一用編年庻有考¶
也昔歐陽公獨擅碑銘其於世¶
道消長進退與其當時賢卿大¶
夫功行以及閭巷山巖檏儒幽¶
士隠晦未光者皆述焉輔史而¶
<pb:KR4d0273_SBCK_000-5a>¶
行其意深矣此先生之志也門¶
人大梁趙汝譡序¶
　余㓜時¶
　先君東臯處士以遺書一帙名曰䇿&KR0163;標凖集授諒¶
　讀是書乃水心葉先生適在宋時所著也其忠君¶
　愛國之誠藹然溢於言意之表惜乎前後亡缺脫¶
　落有不可讀者嘗慕求全集竟不可得及余領郷¶
　薦授官栝郡先生乃郡邑龍泉人也後徙居温之¶
　瑞安嘗因公事詣邑訪求遺本無有存者間或得¶
<pb:KR4d0273_SBCK_000-5b>¶
　一二篇或數十篇歴八載始克備有曰文粹曰葉¶
　學士文集曰水心文集及余㓜時所讀標凖集者¶
　其總目有四惟標凖一集十亡其七八公暇躬自¶
　謄録其各集中所作劄狀奏議記序詩銘并雜著¶
　成篇章者得八百余篇編集彚次分爲二十九卷¶
　其所著經傳子史編爲後集總名曰水心先生文¶
　集繡梓以永其傳與四方同志共覧焉集中字義¶
　脫落無可考者不敢僣&KR0024;姑虚以待後之君子而¶
　正之¶
正統十三年戊辰歳孟春望日處州府推官章貢黎諒謹識¶
<pb:KR4d0273_SBCK_000-6a>¶
重刋葉水心先生文集序¶
昔宋盛時以文章名家有廬陵¶
南豐眉山臨川數公者窮聖賢¶
之奥究道徳之微故其爲文足¶
以&KR0071;漢唐之盛天下皆師尊之¶
南渡以来作者猶衆葉水心先¶
<pb:KR4d0273_SBCK_000-6b>¶
生其一也先生之學浩乎沛然¶
盖無所不窺而才氣之卓越又¶
足以發之然先生之心思行道¶
於當時而見之功業不但爲文¶
而巳也觀其議論謀猷本於民¶
&KR0212;物則之常欲以正人心明天¶
<pb:KR4d0273_SBCK_000-7a>¶
理至於求賢審官訓兵理財一¶
切施諸政事之間可以&KR0173;國體¶
濟時艱然未至於大用而道不¶
盛行今之所見惟其文而巳豈¶
非可惜哉其論林栗一書有功¶
於斯道甚大時栗唱道學之&KR0003;¶
<pb:KR4d0273_SBCK_000-7b>¶
欲竄逐文公善人君子皆惴懼¶
先生獨上書天子論栗姦邪請¶
加摧折以扶善&KR0011;國家之本莫¶
大於是先生正直剛明嚴於善¶
惡之辯如此今去巳逺而其言¶
存是亦可以不朽矣章貢&KR0058;諒¶
<pb:KR4d0273_SBCK_000-8a>¶
字公允早得先生之文讀之固¶
巳起敬起慕然恨不得見其全¶
及爲處州府推官乃先生鄕郡¶
常行縣訪之士大夫得奏議記¶
序等作八百餘篇手自讎校分¶
爲二十九卷鋟梓以傳而屬直¶
<pb:KR4d0273_SBCK_000-8b>¶
爲序於乎先生之文豈直所能¶
知而亦豈待序而傳哉念今之¶
仕者於其分所當爲上之人之¶
所督責猶有不能盡其職而挂¶
於吏議若非其所當急則怠廢¶
可知矣公允於此文非其所急¶
<pb:KR4d0273_SBCK_000-9a>¶
也而知之深好之䔍勤敏足以¶
有爲從容於政事之餘&KR0053;輯而¶
刋布之使前之諸公有以&KR0071;後¶
之爲士者有所視法而興起尚¶
賢與善之意厚矣是可嘉也故¶
爲序而道之¶
<pb:KR4d0273_SBCK_000-9b>¶
景泰二年三月朔日榮禄大夫¶
太子太保兼吏部尚書泰和¶
　　　　　　　　王直　書¶
