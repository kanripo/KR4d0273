# -*- mode: mandoku-view -*-
#+TITLE: 水心集
#+DATE: 2015-09-23 10:24:08
#+PROPERTY: LASTPB  <md:KR4d0273_SBCK_024-1a>
#+PROPERTY: JUAN 26

<md:KR4d0273_SBCK_025-21b>¶
<md:KR4d0273_SBCK_026-1a>¶
<pb:KR4d0273_WYG_026-1a>
欽定四庫全書
　水心集巻二十六
　　　¶　　　　　　　　　　　宋　葉適　撰
　　行狀
　　　故昭慶軍承宣使知大宗正事贈開府儀同¶三司
　　　　崇國趙公行狀¶
公姓趙氏諱不息字仁仲太宗皇帝六世孫曽祖¶宗暉判大
宗正事嗣濮王濮之嗣王繇王始追封懐¶王諡曰榮穆祖南
<pb:KR4d0273_WYG_026-1b>
康郡王仲損追王于沂諡恭憲父¶士圃為集慶軍節度使公
以宣和四年天寧節賜¶名授保義郎監嶽廟在西京者一潭州
者皆食其禄¶次遷至從義郎中紹興二十七年進士第當超
兩秩¶請以益其母封法止令人高宗嘉之封曹氏咸寧¶郡夫
人易左宣義郎婺州金華縣丞初青城之難集<md:KR4d0273_SBCK_026-1b>¶慶從焉公生
七年祖母李夫人母齊國曹夫人更負¶公逃兵間公嘗思慕
涕泣曰不當滅賊見吾父耶聞¶者壯而哀之十四嵗喪李夫人
執三年䘮如成人禮¶轉徙浙東閩之建上與其賢士游求書
<pb:KR4d0273_WYG_026-2a>
手自寫讀晝¶夜學不去曹夫人間止公曰汝有官矣勤
甚將自若¶公謝曰君父未報非敢志富貴也夫人以是
竒公¶故未及第前不仕州縣金華知縣懦不事公為决
其¶邑事不使郡守以為令過豪姓何汝翼挾持其縣前¶
後邑官莫敢較汝翼謂公可習慢也以事至則傲抗¶無
禮公械治之請於那編置他州金亮畔盟有聞公¶逆遣
吏别市軍須物人初疑之既而上司果配買諸¶縣獨金
華得不擾通判永州永民輸米斛面殆過正<md:KR4d0273_SBCK_026-2a>¶税公誠言
<pb:KR4d0273_WYG_026-2b>
于守減其數湖南患役兵睥睨諸郡擇便¶利去来輒易
姓名應募有刺其眉以别之者卒傳相¶怨而永守亦欲
效之卒幾變矣公力止之得免始公¶應舉赴集必侍齊
國以行未嘗違温凊時靖州守貳¶交劾盛夏制獄數百
人其親戚皆哭送就逮安撫使¶命公治之公不敢辭遂
與齊國俱至視其牘曰此守¶倅不足爾平人無罪也躬
撫囚視飲食之荷繫必避¶日之東西不十日獄成被罪
則數人重者枤而已靖¶人徳公與夫人繪其像事之謂
<pb:KR4d0273_WYG_026-3a>
公慈悲夫人勸善云¶劉珙預政事舊知公欲用為寺監
丞公辭曰母老矣¶家且貧所急者見次爾劉公歎息之
得知開州開在¶巴東窮陋處公罷横歛去苛政以修學
興孝勸之民<md:KR4d0273_SBCK_026-2b>¶稍知義郡鹽井曰温湯先是長吏必以所
親吏監之¶相為利公罷不用民以寛省嗇公費至之年
代民秋¶輸明年又代民夏租之半州以天申節銀絹抑
配¶於民民甚苦之公始用庫錢除其配䕫州嵗寄糴和¶
糴軍粮使民中米易以鹽吏為姦而鹽不可得公令¶鬻
<pb:KR4d0273_WYG_026-3b>
鹽糴㫄郡開人請公刻於石曰異時有復科者將¶抱石
以愬也在開三年民絶鬭毆夜不閉户治唐韋¶處厚盛
山十二景復其故諸司薦之以為如古循吏¶除䕫州路
轉運判官開人數千遏城門不得行公使¶諭之曰今猶
在本州惠利可及汝也人皆哭曰何若¶只在我州開人
至今思公䕫州在蜀四路尤窮公既¶奉使訪其所疾苦
僚吏皆曰䕫路銀兩估六千恭涪<md:KR4d0273_SBCK_026-3a>¶忠萬䕫最凋郡也今
以銀絹上供則五州之困久矣¶公以大寧鹽者䕫路財
<pb:KR4d0273_WYG_026-4a>
貨之所出也吏不得人私販¶鹵折且部使者以親舊攝
官而佐以轉運司吏故利¶不專於上而因緣侵刻公首
斥去悉委大寧監而課¶其最負未幾告羡鹽多無所泄
公喜曰吾事就矣廼¶出錢市羡鹽數十萬斤視恭涪以
上米錢而鹽貴大¶寧數倍使賣之得米三萬餘斛時湖
北大饑以米至¶荆南民歌舞于道易銀而歸遂代五郡
上供銀一萬¶五千七百兩絹一萬二千二百匹總緡錢
十五萬餘¶移成都路轉運判官西方饑甚公不俟裝行
<pb:KR4d0273_WYG_026-4b>
歳暮抵¶瀘南瀘南多榖公曰使吾視事然後告糴則嵗
已改¶而民餓死矣即日借瀘南五萬緡選迎吏留瀘州
江<md:KR4d0273_SBCK_026-3b>¶安南溪等為糴既入境號其部曰米至矣閉糴者争¶
自糶價幾減半永康軍都江堰者彭漢永康成都蜀¶郡
之田所資以溉也受水之郡孟春㑹灌口神李冰¶祠下
籠石蛇瀾江為巨堰吏盜傭而堰不足以待水¶之暴乾
道壬辰夏秋大水堰壊下田漲上田涸嵗之¶所以饑也
公徑趨永康築堰繩去嵗弊吏坐之然後¶分三䇿民業
<pb:KR4d0273_WYG_026-5a>
耕者田主借貸之遊手末作上戸糴米¶賑之老㓜疾患
官為粥飯養之雙流米氏吝糴邑民¶聚而發其廪公罪
米氏籍其米黥盗米者十餘人他¶富家饑民皆震恐不
敢違虞丞相允文别田在二江¶亦盡其藏以賑公號令
懇惻嚴信州縣推心奉承民¶皆實被惠存活數百餘萬
乾道九年黎州青羌奴<md:KR4d0273_SBCK_026-4a>¶兒結反知州事文紹直遣推官
黎商老禦之未戰潰¶商老等死制置使急調兵千餘人
戍沈黎屬公餉故¶富人出糧而下户以力致于邊公曰
<pb:KR4d0273_WYG_026-5b>
蜀饑未能自哺不¶可擾也以自糴餘米發嘉眉卭蜀兵
運入沈黎而益¶部不知奴兒結者吐蕃小聚落也不滿
數百以盜馬¶為業一日盜寳塞良馬十一匹鬻於官守
將不與直¶故叛黎推官既死制置使使權黎州王昉賂
奴兒結¶與之盟公不可曰若大族何使不聽卒盟之是
嵗召¶使還公攝事三日吐蕃首酋夢東畜列數千人越
大¶度河破漢源鎮入漢地二百七十里沈黎大驚成都¶
亦恐成都月一與府官兵將飲設于大慈寺是日公¶月
<pb:KR4d0273_WYG_026-6a>
設如故其夜召部將郭虎臣張汝楫張師良雷震<md:KR4d0273_SBCK_026-4b>¶以飛
山軍强弩一千益以卭雅禁兵千餘夜赴沈黎¶戒曰堅
守城勿出擊又以便宜召宣撫司屯駐綿州¶兵五百人
戍卭州為之援宻檄諸蕃部與之約曰生¶獲一吐蕃者
賞十縑殺獲者賞二縑於是卭部川首¶領崖櫗㑹黎州
土丁諸蕃部落大敗吐蕃於漢源以¶夢東畜列之首來
獻盡滅其族自始宼至滅十六日¶時熟戸蕃嘉州虚恨
蠻亦来㓂邊公曰此不足治也¶取吐蕃首數十標境上
<pb:KR4d0273_WYG_026-6b>
一夕悉遁去公始令黎州竝¶邊家出一丁免其租賦分
戍諸堡後使者壊其法且¶輕將大軍入蠻地皆䧟矣言
者妄指公賑濟時事坐¶罷去蜀人泣送自成都至䕫流
道塞不可行尋差主¶管台州崇道觀除成都路提刑以
齊國辭不行除江<md:KR4d0273_SBCK_026-5a>¶南西路轉運判官未行授右監門衛
大將軍忠州防¶禦使權知大宗正事進朗州觀察使髙
宗夀八十¶進昭慶軍承宣使皆知大宗正事使曰承受
奏請舊¶例用中貴人公曰有司不存乎承受何為罷之
<pb:KR4d0273_WYG_026-7a>
有内¶管貴震中外他日請見公至再公辭以出矣不復
見¶敵李佾元顔烈來聘公副中書舎人施師㸃館客敵¶
賔從見館使使副故與之揖館使賔從見敵使敵使¶副
不為禮至是敵三節入見公公受其揖不疑玉律¶園宴
射伴射者及敵使副射不中公一發連三中的¶上下歡
動敵益畏服時既罷宗室祠廟添差亦十存¶二三公三
奏疏力請得稍寛始置自訟齋請賜書使¶宗室有過者
讀焉奏修宫學添弟子員又欲給其食<md:KR4d0273_SBCK_026-5b>¶視太學校定法
<pb:KR4d0273_WYG_026-7b>
事未能盡從而宫學亦頗自立矣公¶以文行訓勉宗室
先教養後法戒薦其秀傑者數千¶人多至通顯所論天
下事尤多焉嵗大旱一日進九劄¶子勸上求直言通下
情上即施行之退而焚其¶撿布衣上書狂易抵罪公言
太上皇帝不罪言者¶條奏數事曰此篇書之於御座之
右上為悚然興¶可之上既喜公言切詔通進司凡公實
封文字其¶亟進入公自為小官有聞見或實封上或貽
大臣書¶或面對及宴語汛論其乞四川復置宣撫司援
<pb:KR4d0273_WYG_026-8a>
唐以¶蘭陵公主園賞諫者請賞諫臺諫不當因言事遷
他¶官請許其補外王抃不宜揀選諸路軍馬王友直不¶
可為殿前副都指揮使皆人所難疏藁百餘篇多者<md:KR4d0273_SBCK_026-6a>¶至
萬餘言或從或否而上知其忠親信之宴禁中¶前為夀
上令公滿酌飲之釂謂皇太子及嗣濮¶王等曰此賢宗
室也一日坐待漏院有給使數人白¶同班曰英國公借
打毬馬公正色曰上唯一¶太子太子唯一皇孫萬一馬
驚失墜雖斬汝輩無益¶也左右皆驚同班者遂不敢假
<pb:KR4d0273_WYG_026-8b>
常曰人患不知爾知¶之不能行是無勇也故公晩節尤
自著見賜第西百¶官宅屋宇卑樸㕔事甚隘出入無呵
導人不識何官¶或攝弊衣迎客客亦不知為公也入蜀
時乗一舟及¶罷歸盡室五十口亦乗一舟至江陵市蜀
物贄親舊¶至潯陽官供帳一挂絲使吏持歸吏以重不
肯公曰¶吾未嘗判銷破狀也趣持歸平生所敬重者朱
熹張<md:KR4d0273_SBCK_026-6b>¶栻嘗請賜張公謚且乞用朱公云某與公相見晩
不¶前知其出處因謁公再三自始至末無一語為無益
<pb:KR4d0273_WYG_026-9a>
以是敬公今觀公行事是其合矣公淳熙十四年七¶月
三十日薨于位年六十七先告疾也請罷户部不¶候歲
終先行比較指揮請無遣郎官往汀州行經界¶法臨終
口授具奏言旱災民困蜂蠆有毒狼子野心¶蓋指時事
所急也初公自朝奉大夫授右監門衛大¶將軍至是官
承宣使封天水郡侯食邑户至千二百¶詔贈開府儀同
三司封崇國公以是年十月二十三¶日葬于臨安府餘
杭縣同化鄉裏山宋宣之原娶鄭¶氏太常少卿之女封
<pb:KR4d0273_WYG_026-9b>
永國夫人子男四人善臨朝奉¶郎新權發遣池州軍州
事善防承務郎特添差馬軍<md:KR4d0273_SBCK_026-7a>¶行主管機宜文字善卞宣
教郎兩浙西路提刑司¶幹辦公事善詠忠訓郎新添
差淮西安撫司準備將¶領女一人適王一䕫成忠郎新
髙郵軍兵馬監押孫¶男八人汝談修職郎廣徳軍軍學
教授汝讜汝訓國¶子進士汝諿汝詁汝訸二人未名孫
女六人長適進¶士潘自牧餘未行曽孫一人崇豫公所
著論語解一¶編他文未次第永州時為宋中興聖徳頌
<pb:KR4d0273_WYG_026-10a>
刻諸崖¶石楚蜀間傳之奉議郎太常博士兼實録院撿
討官¶葉某狀¶
　　　通直郎致仕總幹黄公行狀¶
紹熙五年秋七月庚午黄子由自嘉王府直講為起¶居
郎兼權給事中踰月遷中書舎人兼侍講時國有<md:KR4d0273_SBCK_026-7b>¶大喪
内禪甫定諸處分尚多草創人心憂恐天子¶思盡下情
博謀羣臣於三宫僚尤委信或一日再宣¶對子由素負
直節激發敢言事事有未便常争論上¶每為順聽一時
<pb:KR4d0273_WYG_026-10b>
甚頼之知子由者不以曹遇萬一遽¶至顯用為子由之
身榮而以子由能竭誠不阿補益¶上初政為國家喜之
也冬十月庚寅子由以父喪去¶職於是知之者又皆痛
惜以為天不且假其父之年¶而令於此時得疾死何耶
知子由之父者則又曰不¶然是翁奮立寒苦為鄉先生
天質疎宕不避就向背¶教子必自逹於義晩而後得仕
仕不盡其能而死是¶可痛惜也焉得但以子由一時去
職為重而痛惜之¶哉明年子由使其弟田来曰將以慶
<pb:KR4d0273_WYG_026-11a>
元二年三月某<md:KR4d0273_SBCK_026-8a>¶日葬吾父於吳縣至徳鄉觀音山天乎
往而不復反¶也圖以永先人之存詔無窮之哀㝠莫如
有以述也¶惟荒哀迷塞不能次第其辭而以屬於子也
若何而¶可余念去歳臨於重華旦晡輒與子由同待事
殿¶門外一日子由出家信數通徧視諸大夫雪涕曰吾¶
翁官建鄴疾病矣而易月之練方畢家事義不竝奈¶何宰
相聞之予若往省上時猶在嘉邸大書成齋二¶字令以
賜翁成齋者翁為鄉先生授弟子經時所名¶也至則翁
<pb:KR4d0273_WYG_026-11b>
疾良愈遂奉以来行在及子由入見上先¶問翁動息曰
總幹已無事耶已安樂耶子由頓首謝¶歸道上語翁歎
曰士不遇巖棲谷隱姓名淪滅其常¶也今以蓬門被雲
漢之章野人致天帝之問吾為<md:KR4d0273_SBCK_026-8b>¶頼寵乎故自子由驟用
時適多事而翁誨之曰惟苦¶言可以報國爾親為視表
章或具草使上之子由固¶喜忠義然觀翁意雖有可以
囬曲保榮利亦不願其¶子為之也然則知之者所以惜
子由之去而哀翁之¶死不虛矣翁死上遣中使王徳謙
<pb:KR4d0273_WYG_026-12a>
賻舉朝皆弔哭¶喪還赴於塗哭於郊弔於家者相屬也
且翁父子既¶逄時貴重而其生死之際又為時所痛惜
如此今子¶由欲求先人之存詔無窮之哀是則述之大
者巳以¶首於狀可也君諱雲字鼎瑞吳郡人世農家未
有仕¶者居㓜自知學年十二三已能授童子書既冠入
太¶學文義益通逹吳中大書㑹稀少至君學蚤成後生¶
慕從常百餘人勤苦誘掖一變口耳之習其薦第有<md:KR4d0273_SBCK_026-9a>¶名
多君門下他師不敢望也考官戲曰吾為黄先生¶取士
<pb:KR4d0273_WYG_026-12b>
爾嘗徹舊宅將新之夜半鄰近驚曰火且作視¶之則有
光發其楹下或以告君君卧自若曰有是乎¶告者益衆
曰火且作三矣君徐起祝曰吾及兒子幸¶為儒他日以
是試之可也未幾子由以對策言直得¶賜第一人及第
君所對尤切亦欲以冠持奏者有不¶喜曰少戅矣猶寘
髙等時淳熙八年也調永州祁陽¶縣主簿簡易廉直民
愛敬之辭監建康酒庫人謂君¶酒碎務何得自屈君曰
吾豈以儒者薄是官投明坐¶罏下治之逾謹諸司更薦
<pb:KR4d0273_WYG_026-13a>
君一一俛受至當改官乃¶自言老病不願遂以通直郎
致仕卒年六十四娶李¶氏有婦道窮約中能助君為善
再娶劉氏竝贈孺人<md:KR4d0273_SBCK_026-9b>¶三子子由長也名由為朝散大夫
試中書舎人兼實¶録院同修撰兼侍講次甲進士次田
免解進士女歸¶廸功郎台州天台縣主簿趙女泌君坦
蕩不為限級¶遇人無新舊樽酒盡歡財物到手與親友
共費貿丁¶田供粥糜而已而有至性四歲喪母鞠於莫
氏其考¶復聘孫氏從而室諸有弟曰茂君日自莫氏往
<pb:KR4d0273_WYG_026-13b>
来寧¶其父母退而撫茂夙而不懈也孫氏又死君迎父
育¶弟已之服具使茂擇取半焉茂又不進君復空舎納¶
之衣食居處無間也劉氏故適士人夫死久尚未殯¶姑
老二女㓜乃改事君君為𦵏死者養老者經營其¶女各
有歸焉有文二十巻詞詠從容每指其心而言曰¶是方
寸地豈可忽耶慶元元年九月日朝請郎試<md:KR4d0273_SBCK_026-10a>¶太府卿淮
東軍馬錢粮葉某¶狀
　　　宋故中散大夫提舉武夷山冲估觀張公行狀
<pb:KR4d0273_WYG_026-14a>
公姓張氏諱秀樗字延卿温州府永嘉人㓜入太學¶用
忠簡公恩試吏部第一監臨安府粮料院遷勅令所¶删
定官司農寺丞兼權倉部郎官換工部皇子鎮¶明州選
為司馬上面諭曰卿輔魏王當如端明¶敎朕也公拜謝
㑹有異議者徙知潮州潮沐韓文公¶遺化俗矜厲自喜
公倣古以便今用刑甚簡崇雅黜¶陋士民愛服提刑行
部貴倨甚候迎累日不至公賦¶詩稱逺地井蛙尊以誚
之提刑怒深文劾公公引詩¶自辨上笑曰守臣不應罵
<pb:KR4d0273_WYG_026-14b>
監司耶竟罷起知南劒猶¶坐前謾不行知沆州猺人屢
入城邑闗通博買無忌<md:KR4d0273_SBCK_026-10b>¶至濫惡抵負而睚眦讐劫之禍
移於平民謂之準把¶公按舊法重禁越界來往者有至
市則令都巡防監¶視訖事各還剽奪衰止公言都廵防
與猺相持最苦¶請三歲一補官以責盡力土城纔四里
髙十二尺如¶女垣爾且用板屋風漂雨淫非所謂設險
也謮甃磚¶石備樓櫓以明永久又特起貢院數延後進
為言科¶甲可喜而向於學者滋多矣於是自總領以下
<pb:KR4d0273_WYG_026-15a>
皆薦¶公宜留本朝公自以離郎署二十年故人無在者
力¶就外得光州自光西南行漸逺淮流而就岡阜其樹¶
林巖石幽茂深阻恍惚隔塵世山如繡屏畵巻數里¶一
合水紺緑隨山方折流轉大聲出雷霆細聲中琴¶瑟葢
江南名山水不能及而土人以為梅林沙窩存<md:KR4d0273_SBCK_026-11a>¶着老㓜
處也公上言異日欲遷郡沙窩久矣决遷之¶易守禦使
儲積人心既固可以牽制可以進攻此五¶利也請以城
壁事付臣既而與商廷昌兩易濠州濠¶人占地無頃畝
<pb:KR4d0273_WYG_026-15b>
之限為後至冐耕不較也暨田成而¶爭訟林起州縣往
往有所左右公獨中分之官私厭¶服以公斷為法初公
至郡諜報敵主祈太清宫且窺¶邊州人大恐定逺縣逃
奔幾盡公不為動但遣承局¶趣取子舎逺近安之亡者
復還就知和州公之在光¶濠朝㫖建廣儲倉他郡徒改
樁積立號名惟公置¶敖貯米如令軍校死必募善弓馬
事藝補之光有司¶馬公祠薙草為庭除歲時率官屬拜
其下其能實事¶不具文而名義兼舉多此類至和首開
<pb:KR4d0273_WYG_026-16a>
三河復胡昉<md:KR4d0273_SBCK_026-11b>¶故跡剗車蒺藜火藥傅鏃右轅左蓐嗅地
望塵廢闗¶遺隘之要無不預講然時論既將逺討而疑
公為平¶世守邊者故秩公以冲佑觀使自請而去公亦
倦游¶不復求仕凡續祿再三焉喜泰四年閏二月二十
二¶日平旦盥洗索當食食既視瞻炯然家人抃呌曰起¶
疾矣其日卒年七十八自文林郎積官中散大夫開¶國
永喜縣男九月二十四日𦵏瑞鹿西岡夫人潘氏¶封令
人男五人曰燧通直郎福建舶司幹官先卒曰¶喜儒林
<pb:KR4d0273_WYG_026-16b>
郎新監行在㸃撿贍軍激賞酒庫所糴埸曰¶炳從事郎
歐寧縣丞曰爟廸功郎常州州學敎授曰¶燡承奉郎女
二人其壻曰宣敎郎新建徳知縣潘檜¶廸功郎泉州録
叅葉春孫男曰坦將仕郎曰均曰垠<md:KR4d0273_SBCK_026-12a>¶曰墉方以公致仕
官之曰墐曰埏曰圮登仕郎曰塤¶曰堪曰圻曰塏曰埈
曰坡曰増曰填曰坱孫女嫁承¶務郎木溶次許嫁將仕
郎鮑嵤次許嫁進士周保之¶餘㓜也公志慮精宻前後
謀議數十上事小大皆有¶成畫深而不迂切而易從言
<pb:KR4d0273_WYG_026-17a>
州縣受納盤量常欲今¶歳出剰多去歳商税増額必以
一年最髙比較彼安¶從得皆出於民耳又言民納錢免
役不得免今¶姑令見役保正長免當界役錢可也此
可謂知憂民¶矣又請内外官奏對須指陳急務不許泛
引間慢人¶已言者寧複言之期於必行而已此固知治
體之論¶也至言陛下無恃江為險必守淮而後能守江
修¶城増戍所以守淮也或曰増戌難在錢糧移江置諸<md:KR4d0273_SBCK_026-12b>¶淮爾何難且州郡不敢合敎甚無謂敵今日打獵明¶日
<pb:KR4d0273_WYG_026-17b>
廵綽率用千餘騎豈慮警動我耶此又壯論異於¶人者
也始忠簡拒秦丞相斥之晩翊孝宗終不肯¶取報政公
耳目陶染故雖列省寺無顧戀意連擠於¶外視後出㨗
起騰上無悵望心惟以家門素業為事¶二子既登第誨
諸孫尤切書室縱横與同卧起休沐¶不使踰戸恨余毎
從公見其動止有常節得言語之¶味樂而無荒未嘗不
敬下風也嘉定四年九月¶日
　　謚議
<pb:KR4d0273_WYG_026-18a>
　　　故昭度軍承宣使知大宗正事贈開府儀同¶三
　　　　司崇國趙公謚宣簡議¶
議曰某既狀公之行上之太常而承乏博士當以謚<md:KR4d0273_SBCK_026-13a>¶配
行其可不信夫髙爵重位不為富貴沉溺而能退¶遜以
保其節文雅以發其名此宗室公族之所謂賢¶也公遭
時多故特𦕈然童子周旋四方而感勵問學¶居窮守獨
之操甚於寒鄉窶士救民之疾苦如饑渇¶行惠利之政
如嗜慾應猝制變敏而有功強梗在前¶不避也自為小
<pb:KR4d0273_WYG_026-18b>
官以至留務論事不絶進見上前¶意質而辭詳其所不
隱不知禍福之可擇也且死猶¶奏諫疏者三焉望其容
莊聼其言必有當於理義察¶其行已可謂能以禮始終
者矣凡此皆載於狀不誣¶然則公之賢非宗室公族之
所謂賢也謹按諡法善¶問周達曰宣壹徳不懈曰簡宜
諡曰宣簡謹議¶
　　　故贈右諫議大夫龔公謚節肅議<md:KR4d0273_SBCK_026-13b>¶議曰陳瓘鄒浩任伯雨及公皆官不應謚天子特¶賜之
<pb:KR4d0273_WYG_026-19a>
諡追傷禍變艱難之所致褒勸伏節敢言之臣¶所以示
為百僚法也竊因明詔考見當時之故葢元¶符之末建
中靖國之初既昭雪流人生死䝉澤天下¶望盡復元祐
政事而巨姦已敗者猶偃蹇不自退方¶稔者日睥睨而
為謀公與同時諌官御史隨其邪慝¶所在連奏累疏迎
鋒摧擊時之盛衰視其官治之廢¶興繇其身志清王道
奪囬正路可謂壯哉夫君子之¶所以貴乎天下者以其
念治之心異於人也推念治¶之心而遂之方讒人尚熾
<pb:KR4d0273_WYG_026-19b>
雅正未分如癰疽隱起於¶其身不决潰之不止而或者
乃以為不可力爭以激¶其勢斯患失而不知義者之論
也世言公羈置化州<md:KR4d0273_SBCK_026-14a>¶徒步赴貶持扇乞錢以為資嗟乎
公能不自悔矣雖¶姦臣遇公之酷如此又豈足為公戚
哉謹按諡法能¶自持守曰節剛徳克就曰肅諡公曰節
肅宜無愧謹議¶
　　　黄端明諡簡肅議¶
治身之義事君之節二者君子之極行也於治身也¶能
<pb:KR4d0273_WYG_026-20a>
謹其小於事君也能識其大而君子之行不逺矣¶昔之
治其身者或忽於言動之細㣲而曰我能為其¶大者而
巳及觀所以事君則又或不能為其大而姑¶欲累小善
以自免焉此徳之所以不立而人之所以¶不成也故兵
部尚書端明殿學士黄公之狀言公儼¶然莊重坐立有
常處不傾側跛倚語黙有常節不戲¶言苟笑人以為拘
縶而不能頃刻安者公獨泰然以<md:KR4d0273_SBCK_026-14b>¶終其身雖在燕私未
嘗須臾變也及再得謝年七十¶餘矣益謹敬不頽墮後
<pb:KR4d0273_WYG_026-20b>
生来見者禮對如大賔教語¶必以孝弟忠信至其薨也
葢八十有五而所以自持¶其躬者如一日其仕當秦檜
死後賀敵生辰還言敵¶必徙居汴以迫我宜早自計時
前使還者不敢言宰¶相怒公公不為動自是三四年每
進見未嘗不論邊¶事敵果以欽宗来訃出不遜語公獨
請即發喪決¶用兵䇿使使臣督諸軍及敵在江㫄朝臣
争挈家逃¶匿公家人亦旦暮請公曰天子在是若等安
適耶¶比敵退家在城中者公與陳丞相康伯而已敵後
<pb:KR4d0273_WYG_026-21a>
請¶修好且責臣禮與新得四郡或謂實利不可干虛名¶
不足惜也公獨曰土疆一彼一此耳名定百世不易<md:KR4d0273_SBCK_026-15a>¶也
議者非是王之望約和公又論之天申節上夀議¶者以
欽宗服除當舉樂公言春秋君弑賊不討不¶書葬欽宗
實未葬樂不當作也争之力事得蹔寢¶范成大使北祈
請山陵公又言置欽宗梓宫而不¶問無以盡人心且使
敵人窺我矣公之立朝始末議¶論如此夫俊豪跌宕脱
畧於繩撿之外者豈非其自¶善以為偉人名士之所為
<pb:KR4d0273_WYG_026-21b>
哉其循守卑論棄忘大讐¶與夫臨大計當大事不敢堅
泱有退後之懦無率先¶之勇而以他小善自賢者尚多
有之然則公之於治¶身也可謂能謹其小而於事君也
可謂能識其大矣¶狀又言公為普安敎授時不與内知
龍大淵坐為國¶子司業時不奏武成王廟芝草宰相率
達官書佛經<md:KR4d0273_SBCK_026-15b>¶刻六和塔公謝不能其孝友篤至夫婦相
敬如賔與¶人交恭而敬淡而久收死䘏賑貧繼絶葢公
既已¶識事君之大節則雖其小者宜不失乎斤然之守
<pb:KR4d0273_WYG_026-22a>
而¶於治身之謹誠細微無不盡焉則推而達之固所以¶
合乎人倫之大義也豈非所謂物有本末事有終始¶知
所先後而非偶然幸致者乎謹按諡法壹徳不懈¶曰簡
執心決斷曰肅公之治身謹言動無耋艾率以¶恭斯壹
徳不懈矣公之事君排和議無難易必以勇¶斯執心決
斷矣請諡曰簡肅於易公名焉謹議¶
　　　李丞相綱諡忠定議¶
議曰公自起居郎極論都城水灾斥為監當而抗直¶之
<pb:KR4d0273_WYG_026-22b>
聲震於天下矣及斡里雅布來宼在廷茫然將從乗<md:KR4d0273_SBCK_026-16a>¶輿以
出獨公請與執政辨詰遂奪其議力守京師敵¶以退卻
然其留割三鎮詔書擊女真之歸而募兵以¶防其再至
皆為同列所排不果用也髙宗中興首¶命公自輔於是
張邦昌以僭逆誅矣先是河北河東¶錄堅守者建遣張
所傅亮往援接之乞幸襄鄧以係¶人心而無走東南使
周望傅雱通問二聖而無踵¶和約時中原尚未潰也公
方除京輔辭政漸復祖¶宗舊法奏請施行數十事多中
<pb:KR4d0273_WYG_026-23a>
機要使稍得歲年之¶須則两河不遂䧟而敵不敢復鼓
行入内地矣而讐¶耻因可報也不幸有七十五日而罷
去迄其後常疏¶外坎𡒄雖僅免顛沛而曾不少得其意
焉自是禍難¶百出而南北竟以分裂此為國家惜者所
以哀公之<md:KR4d0273_SBCK_026-16b>¶心而深悲其相之不終士至有未嘗識公面
而坐論¶救公以死彼豈有所顧望附託而然哉葢公之
賢自¶當時市井負販莫不喜為之道説然而謗公者亦
衆¶矣其尤甚者罪公特以計取顯位而巳京師之禍公¶實
<pb:KR4d0273_WYG_026-23b>
使之嗚呼當是之時所謂謀國者豈有他道哉避¶走而
乞和譽讎敵而卑中國爾以避走乞和譽讎敵¶卑中國
之人而議公之得失故其自許為謀詳慮宻¶而謂公為
畧而疎自以為鎮重能消弭而謂公為輕¶鋭而喜事其
恬視君父之仇畏死持祿甘為世所¶賤侮而以公之能
尊君以身狥國為人望所屬者謂¶為朋黨要結以自榮
故主和者非致寇而守京師者¶為失策矣則公之負謗
於時固亦其理之所宜得也<md:KR4d0273_SBCK_026-17a>¶何足辨哉顧獨有可恨者
<pb:KR4d0273_WYG_026-24a>
夫是非毁譽之相䝉布必¶至於乆而後論定是從古巳
然者也公之歿五十載¶矣世之論公者卒亦未有以大
異於前日也何歟孔¶子曰微管仲吾其被髪左衽矣考
公之行事而深察¶其志使要其功烈之所成就則豈有
媿於孔子之所¶稱者哉悲夫謹按諡法慮國忘家曰忠
安民大慮曰¶定請以忠定為公諡謹議¶
　　銘¶
　　　毋自欺室銘
<pb:KR4d0273_WYG_026-24b>
　　禮曰所謂誠其意者毋自欺也大學之道自誠其
　　意¶始意者心之發也黄巖林氏兄弟以名其室余
　　推衍¶其義而銘之銘曰
有聞善之意而疑巳以不明自<md:KR4d0273_SBCK_026-17b>¶欺也有為髙之心而畏
巳以不能自欺也喜安於俗¶而不狥乎道自欺也求合
於外而中莫之考自欺也¶其道甚大萬物咸取聖賢之
功我則與有如操斧斤¶以入山林隨其所欲榱題棟楹
蔚然千章被冒洞谷¶愛莫能致投斧太息言既出之行
<pb:KR4d0273_WYG_026-25a>
既實之久且不倦¶我則畢之雞鳴必旦鶴鳴必雨其象
則然孰敢余侮¶婦人之貞抱節空閨守妄求真匪誠惟
欺咨爾弟昆¶敬事一心無咎無譽上帝居歆¶
　　　存齋銘¶
　　蔣少韓名其燕息之齋曰存請余銘未暇也又¶揭
　　於弋陽之便坐乃銘曰¶
孟存以心易存以性其入道義其出愛敬此真存耶<md:KR4d0273_SBCK_026-18a>¶衆
善所門如彼聚粟常足倉囷性因物迷心與事往¶必謹
<pb:KR4d0273_WYG_026-25b>
司之勿抑勿放勿趣有為勿墮空寂是固無存¶執妄為
得壯矣弋陽觀竹青蒼厥壤夷甚水廣山長¶上迫征求
下憐愁苦依其永存以作民怙¶
　　　睦山堂銘¶
　　周茂良居睦源家旁一里山拱水揖自成面勢¶望
　　神洞白雲逺近顯敞作屋聚書草木修列余¶名曰
　　睦山堂用其所當問學者為銘¶銘曰
地稱順悌之名居襲昆仍之久資仁以合其族濬文¶以
<pb:KR4d0273_WYG_026-26a>
光其後為堂之功始基而愈厚也學有本統昭然¶垂憲
未知之也役思研慮渉聞辨知而卒無益既知¶之也博
論廣類極治盡末而終不倦强其志不弱其<md:KR4d0273_SBCK_026-18b>¶質明於義
不疑於善聖言在前待進而驗成材在習¶力熟則變黜
徒悟之寡淺無單傳之夸羡故始終俱¶有考窮達皆可
願也有簡婉婉有竹雅雅睦山之下¶尚啟來者¶
　　　省齋銘¶
　　義烏姚獻可為其友周慤求銘省齋凡五年始¶克
<pb:KR4d0273_WYG_026-26b>
　　銘之¶銘曰
昔者曾子一日三省今子五載以省為請子悟何晚¶我
言巳遲相彼四體惻焉必知既有念慮胡為昏迷¶苟非
忠信奚以學為震霆洪鐘有待而發綿綿增隂¶見此日
月勿安陋習勿隨俚説區區利心毋自溺沒¶專巳忘人
人道幾絶推巳盡人巳則多闕斧柯可用<md:KR4d0273_SBCK_026-19a>¶毫釐可别咨
爾周生念念勿越¶
　　　師立齋銘
<pb:KR4d0273_WYG_026-27a>
　　臨卭魏華甫自校書郎出守漢嘉於是生二十¶九
　　年矣榜其齋曰師立而請為銘¶銘曰
人之晞聖資葢匪夷亦或僅有而患夫時我材甚¶富我
年孔當捨彼雋轍鮮為物降命以義知心非外假¶至於
不踰夫孰禦者雖則云然有言于兹是二非一¶必也貫
之曾參之忠端木之恕浩乎两間何憂何懼¶既見其易
復思其難一簣苟止無以為山卓哉淵微¶大矣文獻遐
邇式昭亹亹勿倦
<pb:KR4d0273_WYG_026-27b>
　　　陳徳中老勤堂銘¶
老之將至夫子不知老之既至齋以代齊血氣役身<md:KR4d0273_SBCK_026-19b>¶萬
世同過方壯雖剛將老輒惰懐我良朋天與至淳¶未壯
巳修既老能勤勤於好學惕若不足往監歴歴¶可慕可
愕勤於為善澹乎有餘外利紛紛愈逺愈疎¶如玉比徳
本性不易琢成圭璧義理孔獲其堂始新¶草木華滋匪
老爾佚惟勤爾思¶
　　　松阡雙蓮銘
<pb:KR4d0273_WYG_026-28a>
物之並榮示美於同懿哉程氏千指合官其飲同壺¶其
飯同盂其衣複單椸桁不殊自其髙曾以及後裔¶一本
同生疎戚曷計有蔚松阡菡蓞聨祥一二未巳¶十百相
將水有滿虛蓮有落開永同弗乖祉福大來¶
　　　鐘銘¶
不律不吕非陽非隂破幽出昏以大為音悲爾含生<md:KR4d0273_SBCK_026-20a>¶如
夢自沈各隨所聞復其本心¶
　　青詞
<pb:KR4d0273_WYG_026-28b>
　　　代宋彦逺青詞¶
上穹垂鍳厥有明威下人何知獨私恩造雖積罪以¶致
禍猶積哀而自新伏念臣少頗精修老益祗畏敢¶為獨
行庶幾引年頗迫初寒加之衝冒病侵臂膝不¶利詘
伸悼沉痺之苛留豈衰殘而逄此顧虞隂譴有¶暴天行
從仕乖政刑之中治心失喜怒之節況方勤¶於朴斵曾
罔筮於日時有一於兹足戕和氣恭以中¶天之運總制
萬靈樞極之功慈救羣品是憑方士修¶設真儀冀俯應
<pb:KR4d0273_WYG_026-29a>
於微誠盡蠲除於宿負惟衆星之南¶極照耀為祥及太
陽之北旋揮攘何害誓堅晚節以<md:KR4d0273_SBCK_026-20b>¶答鴻私¶
　　　同前¶
請命獲全巳沗生前之安泰負心未報謂逃死後之¶愆
尤敢再罄於微衷以不辜於往願伏念臣先臣某¶及中
年而抱疾幾與死以為鄰救療以窮祈求無術¶頼上倉
之降鍳活餘年於將顛自知延瞬息之微生¶何以答鴻
龎之厚施而氣力索於自累日月廢於因¶循未吐悃誠
<pb:KR4d0273_WYG_026-29b>
巳分存沒重哀既往之魂更負忘恩之¶責皆不孝之所
招為無窮之大禍過如可贖何私燾¶冒之心罪或許移
願致遺孤之罸¶
　　　同前¶
釁深䘮考莫伸寃痛之情事往呼天徒負遲留之恨<md:KR4d0273_SBCK_026-21a>¶收
哭踊以自遡端忱誠而上通伏念臣叨切秉彝覆¶燾嚴
訓冀粗供其子職庶少款於天年夫何朝露之¶先忽作
黄泉之隔昊穹降罸繇孝行之虧違厚地難¶容願形骸
<pb:KR4d0273_WYG_026-30a>
之隕墜神靈何往追慕疇依又念當痛革¶之餘無以見
心祈之切㳟陳醮謝具準科文排歴九¶關艱難萬死推
此内哀之瀆敢干清禁之嚴庶幾昭¶格以不遺悲傷而
救賜則哀矜之慈無施於亡考而¶几筵之奉期冀於生
時¶
　　　代子設醮青詞¶
身嬰降割巳無可贖之愆敎許追亡尚有自投之路¶伏
念臣母令人髙氏蚤懐微志備受多艱經營甚勞¶細大
<pb:KR4d0273_WYG_026-30b>
可考豈不酬償於晚節胡為殞落於中年遺骨<md:KR4d0273_SBCK_026-21b>¶空存先
靈何往恍尋求而莫見冀彷彿以能通儻舊¶宇安棲乞
長為孤露之託如煩寃上訴幸曲垂矜度之¶私俾獲依
憑奚間存沒臣等精蘄有限哀意無窮¶
　　　大祥設醮青詞¶
母亡子在徒想音容祝孝嘏慈豈迷影響伏念臣妣¶令
人髙氏不登中夀輕捨幼孤速甚須臾宛巳二年¶之隔
索於罔象曾無一日之還敢上覬於超升乞下¶招其離
<pb:KR4d0273_WYG_026-31a>
散獲留家宇長奉昏晨詔許降衷便肉既枯¶之骨恩垂
復性益歆未泯之魂¶
　　　謝恩青詞¶
失母之酷不知所求籲天之哀自期必獲伏念臣妣¶令
人髙氏幻身雖謝靈識故存素深兒子之慈豈無<md:KR4d0273_SBCK_026-22a>¶感格
疑有鬼神之祟致限幽㝠幸賜大恩俾通宿命¶乗化橋
而來下指故室以言歸悲淚交横何啻再三¶之覩烝嘗
罔替豈勝如在之情
<pb:KR4d0273_WYG_026-31b>
　　疏文¶
　　　代子水陸疏文¶
親慈永巳奚比於人歲行不居重逄是日先妣令人¶髙
氏本能卓觀夙謝塵緑雖將盡以無餘未曾悵戀¶宜一
真之常照豈限去來而某等慕往徒深現前何¶有慈陳
梵設䖍扣覺乗肅延衆天普施羣品彌滿覆¶載函葢古
今使妣髙氏快樂逍遙莫非浄土哀憐擁¶䕶不離當家
作母子之正依無死生之異路某等不¶勝摧踴顛越之
<pb:KR4d0273_WYG_026-32a>
至<md:KR4d0273_SBCK_026-22b>¶　　　修海神廟疏文¶
衛公精爽可畏范侯夢寐猶通徳䕃所專威靈甚廣¶積
有傾扶之陋未加修奉之䖍百賈㑹同衆心齊勸¶突兀
山林之上丹漆既新宴安江海之間風波不聳¶
　　　建卧龍潭疏文¶
距城一舍有龍二潭千年顯靈四邑徧禱隨請輒應¶多
稼常豐今將肇築新祠然且不勝重費尺椽片瓦¶雖知
<pb:KR4d0273_WYG_026-32b>
舉事之難粒米兼金盡報巳施之澤佇成大厦¶永庇樂郊¶
　　　修路疏¶
出門無礙方是通衢根腳不牢未為坦道睠兹浦口¶實
係要塗尚賒甃砌之功難免顛隮之患欲向這裏<md:KR4d0273_SBCK_026-23a>¶做些
方便須是䭾家發大慈悲捐廩傾囊眼界中裝¶見生功
徳般沙運石腳根下作穩實工夫指日而成¶長劫不壊
南來北往何憂帯水拖泥朝去暮來不到¶撞頭磕腦¶
　　　修甘泉井
<pb:KR4d0273_WYG_026-33a>
定裏有聞古禪之迹尚在邑前不改西山之味尤甘¶一
勺匪多萬家俱汲豈以洌寒之食忽貽敝漏之羞¶衆力
所趨甃工肅戒既平無咎勿幕大成¶
　　　蘄州謁先聖文¶
重其任而輕其道專其學而雜其施此為政者所以¶謬
於古而違於今也某知難而巳力則不逮然不敢¶不勉<md:KR4d0273_SBCK_026-23b>¶　　　祭諸廟文¶
政刑予奪雖曰吏治灾祥豐歉豈伊人為思盡此心¶庶
<pb:KR4d0273_WYG_026-33b>
幾昭荅¶
　　　祈晴文¶
始部使者下屬郡祈晴而蘄自十三日大雨之後膏¶潤
相接榖之未刈者殆欲芽矣將以十九日有謁祠¶下執
事宿戒隂雲忽開象緯清明原隰酣麗曝曬藁¶穗槩平
釡鍾囷倉不空歲事良畢夫敏於赴急者神¶之徳怨於
失時者民之情待請而從人道所尚先禱¶而應吏懼不
堪益求其衷以稱嘉貺
<pb:KR4d0273_WYG_026-34a>
　　　祈雪文¶
淳紹之交大雪爛漫平地累尺而人以過寒為患今<md:KR4d0273_SBCK_026-24a>¶冬
温暖巳甚楮有不穿之裘儺臘將至而近郊未見¶白焉
民又以疫癘告矣揆血氣之和以求時令之正¶此神之
休而吏之責也翕合凍凝飄舞積聚在瞬息¶之間爾敢
再拜以蘄¶
　　　謝雪文¶
當庚寅之上謁粲晴光其朝晰歩堂皇以屢瞻漸重¶雲
<pb:KR4d0273_WYG_026-34b>
之晡起霰巳下兮還止隂巳交而似霽越庚寅之¶三日
繽終日而並萃高嵳峩兮特映逺蒼茫兮平施¶抽寒日
之關鑰洗麥苗之昏穢徧國人而相語何¶肹蠁兮斯異
事有時而適合物或疑於偶值惟應節¶而不濫尤神靈
之可貴念欲報之靡足寫以詞而來既¶
　　　總司祭先聖文<md:KR4d0273_SBCK_026-24b>¶古今之官不同而所謂總領軍馬錢糧者其事任固¶亦
非今之所當忽也使某萬一不至於不勝其任是¶亦先
<pb:KR4d0273_WYG_026-35a>
聖之所以敎矣¶
　　　諸廟文¶
某被使兵食寄地丹陽惟神黙相此邦敢不敬告¶
　　　祠山禱雨文¶
三日為霖旱氣始消前日雖雨曾不崇朝未挿之秧¶十
尚三四頎然塊中挿者行死湫潭十餘駢迎疊拜¶紛紜
一春其力甚憊凡此諸龍豈無威神暫雨輒止¶莫知其
因位尊責重惟王是扣大足大通非王孰有¶田一以盈
<pb:KR4d0273_WYG_026-35b>
苗蔚以青河滿奮痕船髙槳輕我昔建康¶王答如響今
將誰依鍳我勿爽<md:KR4d0273_SBCK_026-25a>¶　　　祠山謝雨文¶
廼五月乙酉雨晝夜不止百泉交趨千壑並至或耘¶其
前歌長以謠或播其後笑而忘號擔牲挈壺敬謝¶明徳
伊苗有穉誰稼之穡¶
　　　送龍水還潭文¶
比者乞水歸自潭下澤未隨應衆竊遲之廼初七之¶夕
<pb:KR4d0273_WYG_026-36a>
大雨驟至始於四方吹臺有失霧氣蓊鬱既而大¶羅諸
山隂雲四合兼晝累夜霈為巨霪積為重霖秋¶成在望
一郡同喜神功不宰妙化難名而合境士民¶私憂過計
方欲推龍功之所致驗雨職之所專保佑¶此方永永依
怙惟龍不倦特施顯發威靈自今以往¶有旱必告邦人
當竭其力事龍無怠龍其鍳之<md:KR4d0273_SBCK_026-25b>¶　
　
<pb:KR4d0273_WYG_026-36b>
　
　
　
　
　
　
　
　水心集巻二十六
