# -*- mode: mandoku-view -*-
#+TITLE: 水心集
#+DATE: 2015-09-23 10:24:08
#+PROPERTY: LASTPB  <md:KR4d0273_SBCK_008-1a>
#+PROPERTY: JUAN 9

<md:KR4d0273_SBCK_009-1a>¶君狂甚詩能古葉子文髙世莫驚何處有田求二頃
向來三月決歸耕
　水心集巻八


<pb:KR4d0273_WYG_009-1a>
欽定四庫全書
　水心集巻九
　　　¶　　　　　　　　　　宋　葉適　撰
　　記¶
　　　白石淨慧院經藏記¶
樂清之山東則雁蕩西則白石舟行至上水陸見巨¶石
冠於崖首勢甚壯偉去之尚數十里外險絶有竒¶致其
山麓漫平深泉衍流多香草大木陸地尤美居¶之者黄
<pb:KR4d0273_WYG_009-1b>
錢二家累世不貧以文義自篤為秀士北山¶有小學舍
余少所講習之地也常㳂流上下讀書以¶忘日月間亦
從黄氏父子漁釣島嶼縈錯可游者十¶數有楊翁者善
種花余或來翫其花必大喜延請無¶倦間又游於其所
謂淨慧院者院僧擇饒善詩義充¶從岳文捷皆黄氏子
終老不出戸而從岳又以其兄子<md:KR4d0273_SBCK_009-1b>¶仲參為子余時雖尚
少見其能侃然自得於山谷之¶間未嘗不歎其風俗之
淳而記其泉石之美既去而¶不能忘也盖天下之俗徃
<pb:KR4d0273_WYG_009-2a>
徃皆如是使為上者知冒¶之以道而不以偏駮之政亂
之則以余所聞於古人之¶治何不可致之有哉他日仲
參忽來謁余敘其所以為¶别者盖已十五六年矣問其
舊人則擇饒義充從岳文¶捷皆死矣其他老人多無在
者楊翁者亦巳死而草¶木衰謝不復可識因相對感愴
久之問其院之興廢則¶曰門廡殿堂庫湢之室昔以毁
而缺者今麤具獨轉經¶藏屋廬閎麗像設精嚴殆為一
院之極此今之所創而¶昔之所無也於是仲參請曰此
<pb:KR4d0273_WYG_009-2b>
經藏者先人以垂死之¶言命余輟其學而為之者也雖
不敢有其勞亦無<md:KR4d0273_SBCK_009-2a>¶廢於先人之命以公昔之所嘗游而
今問之之悉也¶盍為我記焉余既嘉其以成先志為孝
而重其申故¶舊之請且因可以記余之所不忘者故不
得辭問其¶院之始末則曰始建於唐之龍紀為廣教集
雲而今¶名浄慧者大中祥符之所錫也其在政和嘗易
為道¶士之觀而後還為院既還而睦州盜起焚於宣和
之¶三年而淳熈三年十一月朔則此藏之始建也八年
<pb:KR4d0273_WYG_009-3a>
十一月¶
　　　江陵府修城記¶
太原閻公治江陵始至與將佐行視新城壁及戰守¶之
具曰美哉丞相衛國趙公之所為也公莅荆六年¶不趣
令暴興簡絀細苛壹於無事繄楚邦保障是急<md:KR4d0273_SBCK_009-2b>¶詭大力
難爰集兹緒卒有功庸為方鎮首家銘史冊¶書法舉焉
而公弗命故無記者將何以昭丞相之勤¶久荆人之思
某實受任代公其無泯缺之懼既乃謂¶某子以謀議名
<pb:KR4d0273_WYG_009-3b>
官記子職也始江陵息靖康之難伐¶茭蘆逐虎豹四招
流民重立坊市垂五十載漸還故¶初惟城朽敗日甚毁
垣頺塹莫補莫續驢馬之䭾可¶徑門闗之闔不楔也前
後守者以役衆費廣不敢有¶意至言羅郭無用纔葺子
州可矣人苟其居不自顧¶必朝廷患之令都副統制總
領錢糧講修築之政¶安撫使不得預議久不決趙公聞
而歎曰郡守號稱¶専城近制仍提督修城今將修江陵
而帥守不預非¶法意也遂具為奏且合他司固請詔許
<pb:KR4d0273_WYG_009-4a>
焉錢二十<md:KR4d0273_SBCK_009-3a>¶五萬貫米四萬石皆從中下役以江陵鄂州
駐劄之¶兵佐以郡府之義勇趙公杖屨日出城上以勸
勞之¶始於淳熙十二年九月成於十三年七月為塼城
二¶十一里樓櫓戰棚之屋一千三間浚隍池繚甬道備¶
凡扞禦器械之用然後江陵之人更門益宅早卧而¶晏
起四方之來者驚其厚墉崇雉巋然於長川大陂¶廣野
之中環城以騁登樓而望知其跨江北連襄沔¶莫不慨
然思憑國威而壯戎守也天子遷趙公金¶紫光禄大夫
<pb:KR4d0273_WYG_009-4b>
以寵褒之孟子論髙城深池之利不如¶人和盖先治其
城郭者乃諸侯郡守之常政爾其後¶吏慢因循以為幸
其人之和輯可以坐鎮何必殫財¶動衆以新無用之城
壘及變故起於倉猝則雖有堯<md:KR4d0273_SBCK_009-3b>¶舜之民不能以自保此
明主之所鑒也¶至尊夀皇聖帝順天從時不輕試征伐
自淮南至京¶以西數千里險害之地皆特使將軍城之
州縣主給¶期㑹而巳獨江陵為後而趙公嘗相天子知¶
上意因力以請然則閻公之欲記豈獨以明趙公之¶績
<pb:KR4d0273_WYG_009-5a>
哉所以示夀皇聖帝之規烈使臣子不敢忘也¶趙公名
雄為右丞相去江陵而判其鄉資州閻公名¶蒼舒為吏
部侍郎待制龍圖閣其繼趙公自漢中徙¶焉紹熙元年
八月二十日¶
　　　漢陽軍新修學記¶
古之言曰一道徳同風俗風俗之難同也以其陋而¶逺
雖道徳大備之世莫或齊焉江漢蠻荆之雜爾自<md:KR4d0273_SBCK_009-4a>¶虞夏
時治之略於中國惟周以増累仁義化衍南服¶至能使
<pb:KR4d0273_WYG_009-5b>
江沱之媵躬無怨之勞漢廣之女息游者之¶思歌於正
風號登太平矣然而國别土斷卒無卓然¶以忠哲志義
之材自成者及楚用其民縱横吞滅君¶臣暴詐之行著
於春秋久而孫卿屈原之徒議論風¶㫖為天下師則怒
峽之巔絶沔之涯蘭芷芳潔寳璐¶照耀而楚之文詞嘗
盛矣是其昔之和平専壹秉内¶性之理義有合於風雅
者或不自知其善也而悲憤¶刻約琢外巧之卉木遂變
風雅而為麗滛者亦不自¶悟其失也隨習遷改常性爽
<pb:KR4d0273_WYG_009-6a>
越千載之後終為楚人¶之材嗟夫周道之備也江漢之
民雖觀感其善性而¶未能成材逮王澤之衰也反沉溺
於荆楚之習而不<md:KR4d0273_SBCK_009-4b>¶克自振可不哀歟今吳越閩蜀家能
著書人知挾冊¶以輔人主取貴仕而江漢盖鮮稱焉豈
其性與習俱¶失之哉漢陽昔鄖子國也以遺音求之正召
南漢廣之¶地岸南即鄂州今之巨鎮王師所屯通闠大
衢商賈¶之㑹物貨之交也漢陽獨力漁勤稼不以走集
逐利¶相夸詡士大夫以其俗靜而樸徃徃捨鄂來居焉
<pb:KR4d0273_WYG_009-6b>
軍¶學地卑下先時江暴漲南湖不泄洄洑停積摧剥墊¶
壊知軍事吳興皇甫煥築而隆之盡撤舊屋更起新¶宫
既成而堂廡嶐崇百楹相扶牆甓外周赤白炳明¶侯使
請記於余於是東平鞏豐實為學官夫以鞏君¶之博敏
達於教皇甫侯之聰明辨於政為是役也不¶徒示人以
材力之所能至而巳使其考正古今之俗<md:KR4d0273_SBCK_009-5a>¶因野夫貧女
之常性而興其俊秀豪傑之思一其趨¶向厚其師友畜
其聞知廣其倫類極夫先王道徳之¶正文獻淵源之逺
<pb:KR4d0273_WYG_009-7a>
而一歸於性命之粹其視成周之¶士庶幾乎何必為楚
人之材也千載之習固不足以¶亂之矣若夫利禄之學
枝葉之文口耳教導媚世希¶寵斯又在孫卿屈原之下
爾非所以媿也故為記之¶以答其人紹熙元年十月¶
　　　覺齋記¶
所謂覺者道徳仁義天命人事之理是巳夫是理豈¶不
素具而常存乎其於人也豈不均賦而無偏乎然¶而無
色無形無對無待其於是人也必穎然獨悟必¶渺然特
<pb:KR4d0273_WYG_009-7b>
見其耳目之聰明心志之思慮必有出於見<md:KR4d0273_SBCK_009-5b>¶聞覺知之
外者焉不如是者不足以得之古之人其¶養是覺也何
道將非一趨於問學而不變乎將非責¶難於師友而不
息乎將非先義而後利乎將非篤於¶所以自為而不苟
於所以為人乎是其得之也死生¶禍福齊焉是非邪正
定焉人之大倫天下國家之經¶紀取極於是矣余觀三
代之後世逺俗壊士以利害¶得喪為準的雜揉其思慮
紛汨其聰明以求參乎人¶情違順之間喜相翫也怒相
<pb:KR4d0273_WYG_009-8a>
冦也障固其公共者使¶之狹小闡闢其専私者而更自
以為廣大也於時獨¶悟特見之士覺於道而違於世昬
然為天下大迷悲¶夫以一人而覺一世之所迷合一世
以咻一人之所¶覺其所謂問學師友之序義利人已之
辨常患乎乍<md:KR4d0273_SBCK_009-6a>¶存乍亡若起若滅方與世俗交鬭而未巳
也然則理¶雖常存而覺之者病矣及其甚也異端之説
至於中¶國上不盡乎性命下不達乎世俗舉以聰明為
障思¶慮為賊顛錯漫汗而謂之破巢窟頽弛放散而謂
<pb:KR4d0273_WYG_009-8b>
之¶得本心以愚求真以麤合妙而卒歸之於無有是又¶
大異矣然其知是也其覺是也亦必穎然獨悟亦必¶𦕈
然特見耳目之聰明心志之思慮亦必有出於見¶聞覺
知而後可士徒厭夫雜揉紛汨之為巳累也遂¶捨而求
之者十八九矣嗚呼聰明固無紛汨而正矣¶思慮固無
雜揉而壹矣道徳仁義天命人事之理不¶可以有易也
夷夏之學不可以有亂也以世俗之覺¶蔽其中而又以
異端之覺奪其外則理之素具者其<md:KR4d0273_SBCK_009-6b>¶不缺而常存者其
<pb:KR4d0273_WYG_009-9a>
不隠乎是故今士之於道有二難¶焉華陽范東叔名燕
居之齋曰覺使余記之盖東叔¶之致其知深矣故以余
之所疑質焉紹熙元年十一¶月二十日¶
　　　煙霏樓記¶
煙霏樓者本西樓也太守仲并更名之余自湖口渡¶江
㳂淮北上至王潼洲燒葦夜行投宿民舍遲明道¶上車
夫與牙兵相詈擊慰謝之然後肯去踐小楊湖¶一步數
陷所過空隄絶岸敗蘆衰莽而已入濯港乃¶見黄梅諸
<pb:KR4d0273_WYG_009-9b>
峯雄秀可喜而百餘里之間碎坡叢岫靡¶迤連接淺泉
細石經絡田畔則蘄之土無不闢而居¶者相望矣然而
州無城堞市無㕓肆屋無樓觀佳卉<md:KR4d0273_SBCK_009-7a>¶良木不殖公私一
切簡陋四方之集徙者以欺誕苟¶且為生促具衣食則
止其於絶埃煩近清涼理榛荒¶致茂好居髙覽逺以遂
其生之樂非惟不能亦未之¶知也故郡之涵暉見山與
超然觀之廢址不散則偪¶景蔽而意昬皆不足以處煙
霏者直通判㕔之西其¶下中洲隠士李之翰所居稍有
<pb:KR4d0273_WYG_009-10a>
水竹花石之勝四旁¶廬宅以寛且逺不見甚陋鷗鷺之
羽雞犬之聲飛走¶喧寂各會其性林樊間錯晻靄西去
對靈虬馬下等¶山拱揖賔伏隂晴旦暮天地之氣迭為
降升登之者¶亦如在吳越綺麗之鄉湖湘清幽之濵使
吟者忘句¶而飲者忘酒也盖一州之觀無以過此夫蘄
山澤之¶聚淮之名城也豈其天趣不足哉特地力有未
盡爾<md:KR4d0273_SBCK_009-7b>¶以余之不肖忝長吏於是不能疏滌其陋以安利
之¶徒品擇其美以自縦也豈古人所謂富而教之者乎
<pb:KR4d0273_WYG_009-10b>
顧今之吏有不可以此責者故記其說以遺通判事¶朱
君俣刻之樓上使蘄之人能盡其性之徳以為材¶盡其
地之力以為利生殖遂長而英發器用堅實而¶久成如
韓之樂公劉之芮鞠淇澳之君子亦欲其知¶自兹游者
始也紹熙三年正月四日¶
　　　李氏中洲記¶
君隠約於蘄久矣在城西中洲依水為圃䕃茒而宅¶無
所燕館不崇珍臺其間蹊隧僅通而已春陽開舒¶似有
<pb:KR4d0273_WYG_009-11a>
敷榮秋歛氣應不厭摧落四時之序略備而已¶蘄人以
其居而安游而樂因即而名之販夫走卒皆<md:KR4d0273_SBCK_009-8a>¶曰中洲不
斥言也君之可稱有二焉世之豪傑特起¶之士豈不正
其性命之情哉然而氣血之偏使常制¶其中和利欲之
交習常行於理義終也則勢力之髙¶下為進退嵗月之
壯老為盛衰規砭未忘而身又蹈¶之何歟盖君於氣血
利欲之雜先盡矣遺世以順照¶物以哲故能養心於内
不暴於外屈伸俯仰有以自¶信雖薄滋味簡服用約居
<pb:KR4d0273_WYG_009-11b>
處頽然窮老而可樂之實¶常在矣一也佛之學入中原
其始固為異教而已久¶而遂與聖人之道相亂有志者
常欲致精索微以勝¶之卒不能有所别異而又自同於
佛者智不足以兩¶明而學失之畧也君始學於佛既悟
其説然後歸而¶求之聖人之道有是乎無是乎反倫類
者易知合性<md:KR4d0273_SBCK_009-8b>¶命者難辨於是誠得其所以不同者故其
修身教人¶出於仁義道徳之本統而知入徳之有門矣
二也不¶富於技而能已足者士之常道也不分於用而
<pb:KR4d0273_WYG_009-12a>
能已¶成者士之常職也仁者人之所以為人之實也不
求¶仁則失其所以為人求仁而不得其所以為仁不可¶
止也古之人捨一世之所重以求其所謂仁者後之¶人
求一世之所重以喪其所謂仁者夫重與輕不先¶審而
以其所喪者為所求人與已不先察而以其所¶競者為
所樂可乎不可也此君之所以為庶幾而余¶之所以媿
君也君已七十中洲之上木老花殘不復¶計惜所察將
益警所進將益深不惰不昏以俟天命¶嗚呼余之媿君
<pb:KR4d0273_WYG_009-12b>
未已也李氏名之翰字周翰<md:KR4d0273_SBCK_009-9a>¶　　　司馬温公祠堂記¶
公河内人生於光州因以為名紹熙三年太守王侯¶聞
詩改祠公郡東堂光邊逺極陋民之智識不足於¶耕殖
而何暇知公之仁雖然公自元祐以來繇京師¶達四方
家繪其像飲食皆祝非必師友士大夫能敬¶公而已公
之鄉已不得見因其嘗生也表厲尊顯以¶明尚賢治民
之本首此侯之志歟自王迹泯而聖賢¶之徳業不著士
<pb:KR4d0273_WYG_009-13a>
負所有而就功名以為凡用世操術¶必將有異於人而
後可故或詭譎其身而出處亂封¶大其欲而㢘隅失朴
拙稱任重跌宕為豪英寡學多¶惷謂之有力先從後畔
自許知權其謬於情性倫理¶固亦多悔而猶强忮堅忍
以冀其成者盖道徳喪而<md:KR4d0273_SBCK_009-9b>¶流俗驅靡之然矣公子弟力
學進士起家州佐從辟¶官使承事猶常人爾充實積久
而亷夫畏其潔髙士¶則其操儒先宗其學去就為法故
步趨中繩墨用捨¶進退闗乎民心為宋元臣至於深衣
<pb:KR4d0273_WYG_009-13b>
幅巾退然山澤¶之間誠意至義不敢加一毫於嬰兒下
走而同其吉¶凶憂樂之變豈必殊特自許謂當離類絶
倫與人異¶趣者哉若夫比並伊吕配擬經訓使人主降
屈體貌¶自以聖人復出及其造事改法衆所不向天下
大擾¶而公以身争之稍還其舊以便民小人比而怨公
遂¶納善士於朋黨而指公為魁傑追斥崖上刻名堅石¶
播之外朝士皆燬廬滅迹同族廢錮當是時天象錯¶戾
碑首仆裂其後乃倉皇南渡海内横流余讀實録<md:KR4d0273_SBCK_009-10a>¶至靖
<pb:KR4d0273_WYG_009-14a>
康元年二月壬寅詔贈公太師未嘗不感憤淚¶下也盖
是非邪正久鬱不伸至使敵人駕禍以明之¶而後止然
則公獨夫之力豈能動天而天人之際何¶其可畏若是
哉余是以因侯之作併論次以明聖賢¶之徳業不在彼
而在此也¶
　　　六安縣新學記¶
六安臯陶故國亡後四百餘年而英布與項羽滅秦¶又
助漢畔楚再王其地云孔子敘書列古聖人堯舜¶禹臯
<pb:KR4d0273_WYG_009-14b>
陶四人而已余嘗疑堯舜既垂治法而知人安¶民尚猶
難之則使後世何以取中焉夫盡其身之聰¶明遇事成
理而於性無所失豈非聖人之徳人理之¶正哉然而以
質獨就者常逺於性以材恃見者常離<md:KR4d0273_SBCK_009-10b>¶於身盖其理謬
其徳薄而非天下之材矣今也將合¶天下而立常道則
患無聖人者嗚呼堯舜之難不其¶然乎自臯陶開天徳
之品興九徳之教以成天下之¶材非天下無聖人之患
而患無是質與材也果誠有¶之逺若使近離若使親因
<pb:KR4d0273_WYG_009-15a>
之勿廢也就之勿更也翕¶異為同會少為多續短為長
其家邦也各乂爾其采¶事也競勸爾故教徳之方自臯
陶始能治天下以常¶道能起天下以多材禹湯遵之至
於成周不然則有¶偏無救終為天之棄徳而堯舜之難
常在也至後世¶之學乃以充備盛徳為聖人廢其材更
其質一施天¶下之智愚賢不肖必至於道而後用之是
何其與臯¶陶異指耶將後世固美於教而臯陶未之及
耶余不<md:KR4d0273_SBCK_009-11a>¶得而知也及英布奮一夫雄狡事至微末則自
<pb:KR4d0273_WYG_009-15b>
司馬¶遷以下皆喜稱之道之升降又重可歎巳會稽陸
子¶虡為六安令新立學日取賣酒錢一千饌諸生懼且¶
去不繼則食絶學壊也來請記余嘗以公事自巢父¶許
由所居北行沿淮望潁水西入梅林沙窩百餘里¶中山
四合如攢綺繡南下蘄舒所謂四五祖灊天柱¶峯信乎
名山哉或言六安山谷尤深余思臯陶氏欲¶至其處不
可得夫九徳者臯陶所以教學之所以始¶也故書遺陸
君使刻于石紹熈五年二月
<pb:KR4d0273_WYG_009-16a>
　　　績溪縣新開塘記¶
田于山谷踰髙逗深燒變築疊而堨引其泉流以潤¶澤
之有所不及益鑿為塘儲雨以待昔之聚民於此<md:KR4d0273_SBCK_009-11b>¶者擇
其水土之利固已詳矣若夫計田而堀量畆而¶浚必使
水無不足而不以雨暘之節聽於天時有水¶旱而田無
髙下皆欲為樂嵗人之願雖然而人之事¶不能盡然也
民嗇税輸而與官較尺寸之旱常以報¶聞則訟牒煩而
詐偽起績溪之民無善俗矣王君木¶叔宰是縣之始行
<pb:KR4d0273_WYG_009-16b>
視民田驗其水利之近逺塘堨之¶有無而知所以豐荒
之故曰凡不得水者當别開塘¶注田爾農不可曰田狹
吾安能壊見田又刻財與力¶創為之耶教之再三猶不
聽木叔曰是不足告語其¶治縣節縮稍得餘錢遂請於
監司買民田使為之古¶跡之廢併修之塘之所須揵樁
木石皆買與之工食¶之不足者頗助之畢二年為新塘
六十八堨六買田<md:KR4d0273_SBCK_009-12a>¶有自畆三十至六十步出錢有自緡
二百三十以上¶至千文飲田有自畆二千至三千然後
<pb:KR4d0273_WYG_009-17a>
績溪之田無¶不得水紹熙五年縣民始不以旱報官而
嵗全熟美¶矣木叔之治民又詳矣哉古之長民者示之
以意其¶次為條教其次號令之最下者撻罰驅脇之意
之難¶從久矣若木叔知計田堀塘為民利以條教告之
以¶號令使之而巳民有不聽撻罰之爾夫將以利之而¶
已雖或撻罰之未過也今木叔以條教號令為不能¶撻
罰之又不可故為之買田堀之又為之買揵樁木¶石與
之工食助之如父母待驕子然或曰非常道木¶叔委曲
<pb:KR4d0273_WYG_009-17b>
以就其民爾夫委曲以就其民而可以利之¶雖非常道
斯謂之仁矣績溪之民忘之可乎不忘未<md:KR4d0273_SBCK_009-12b>¶之計廢墜之
可乎木叔名柟永嘉人也慶元元年五¶月二十日¶
　　　樂清縣學三賢祠堂記¶
士患不賢與無徳賢有徳矣進而至公卿之位則為¶其
事不至者世以為有命焉夫賢有徳豈必為公卿¶哉孟
子稱禹稷與顔囘同道當其時盖已有流俗之¶論而孟
子言之如此悲夫直以貧賤不如富貴此流¶俗之細爾
<pb:KR4d0273_WYG_009-18a>
猶不病徳也至謂賢而賤終不如賢而貴¶有徳而富猶
過於有徳而貧以夫區區自為輕重轉¶訛習陋而使天
下言賢有徳者必將兼出於富貴而¶後止則流俗之為
害大矣然則以不至公卿為命者¶是畏貧賤而樂富貴
非命之正也故太子詹事龍圖<md:KR4d0273_SBCK_009-13a>¶閣學士王公十朋字龜
齡温州樂清人秦檜死首開¶直道對策髙宗寤擢上第
孝宗初力請復讎不¶合連守外州自紹興庚辰至乾道
辛夘公名節為世¶第一士無不趨下風者有錢公堯卿
<pb:KR4d0273_WYG_009-18b>
字熙載賈公如¶規字元範公同邑士也與公親友而年
輩稍前於公¶錢公孝悌醇行為善如嗜欲賈公惻怛長
者恵貧恤¶孤皆不及仕然邑人髙此二公雖天下獨知
樂清有¶王公而邑人以為此二公固亦其地之所有也
齊是¶民也而賢有徳者得為士民齊不能相治也故士
得¶為公卿民得盡為士而士不得盡為公卿也烏得以¶
有司之所别異而異三公者乎使王公之用能退而¶不
媿二公二公之處能不媿其身此邑人所以推尊<md:KR4d0273_SBCK_009-13b>¶景念
<pb:KR4d0273_WYG_009-19a>
彼區區者無預也雖然有一焉民得盡為士也¶而不盡
為士士不得盡為公卿也而非賢有徳者為¶公卿身之
所以自修非修其身者不能知而有司之¶所别異者戸
號而目熟之也悲夫此流俗之害所以¶或細或大而終
不可息歟始邑既祠王公于學又以¶為學之再興錢公
賈公嘗有力其併祠賈而遺錢者¶吏失之也王公之子
吏部郎聞詩乃言於州列祠三¶公以年之先後為次余
美司封所為且俱習三家子¶孫故為之論孟子大指為
<pb:KR4d0273_WYG_009-19b>
記因以審考流俗之趣好¶孰當否云慶元元年六月¶
　　　醉樂亭記¶
因城郭之近必有臨望之美為其人燕紓徃來之地<md:KR4d0273_SBCK_009-14a>¶所
以合衆紀時消煩娛憂豈天固設之哉永嘉多大¶山在
州西者獨細而秀十數步内輒自為拱揖髙不¶孤聳下
亦凝止隂陽附従向背以情水至城西南濶¶千尺自峙
巖私鹽港緑野新橋陂蕩縱横舟艇各出¶茭蓮中櫂歌
相應和巳而皆㑹於思逺樓下土人以¶山水所到斯吉
<pb:KR4d0273_WYG_009-20a>
祥也益深其崦百金一藏賕匠施僧¶阡壠交植嵗將寒
食丈夫潔巾襪女子新簮珥掃冡¶而祭相與為遨嬉城
内外無居人焉故西山之遊為¶最著雖然地狹而専民
多而貧外有靚袨都雅之形¶其實無名園傑榭尤花異
木遨者雖心競不相下然¶或舉債移質為畢事而已固
不能鬭珍麗窮水陸也¶守長不察曰噫侈富甚矣貪胥
所窺暴令繩之必邏<md:KR4d0273_SBCK_009-14b>¶捕以酒奪其笑語械縛撻擊破産
納錢不如是𣙜利¶不數倍嗟夫以窶從奢求一日之樂
<pb:KR4d0273_WYG_009-20b>
而貽終年之憂¶不變者何也朝議大夫直龍圖閣宣城
孫公為郡之¶初訪民俗之所安而知其故至清明節始
罷𣙜弛禁¶縱民自飲又明年宅西山之中作新亭以休
遨者名¶曰醉樂取昔人醉能同其樂之義孫公性不喜
飲其¶政不専為寛盖通民之願而務得其情如此亭成
而¶民歌樂之當是時四鄰水旱不常而永嘉獨屢熟殆¶
天亦以其人之和者應之歟古之善政者能防民之¶佚
游使從其教節民之醉飽使歸於徳何者上無所¶利以
<pb:KR4d0273_WYG_009-21a>
病民也及其後也因民之自游而為之禦招民¶以極醉
而盡其利民猶有不得游且醉則其賴於生<md:KR4d0273_SBCK_009-15a>¶者日已薄
而人之類可哀也已故余記公之事既已¶賢於今之所
謂病民者而推公之志又將進於古之¶所謂治民者也
紹熙五年五月¶
　　　金壇縣重建學記¶
致學莫要於辨人已之分而審其所處之義使已立¶而
物不病可以達於道矣孟子謂伯夷栁下恵百世¶之師
<pb:KR4d0273_WYG_009-21b>
也以孟子之言考之伯夷以為人不盡如已而¶已不可
以苟用故必不用以伸已栁下恵不然以為¶人固不盡
如已而已亦不必志於不用故或用或不¶用以伸物夫
二人之髙卑皆過矣惟其於人已之分¶豫辨而所以處
之素審故雖髙而不傷物雖卑而不¶喪已也又以孔子
之言考之不降其志不辱其身固<md:KR4d0273_SBCK_009-15b>¶學之至極雖降志辱
身而言誠能中倫行誠能中慮¶則亦不以其身為私已
也況於不傷物而不有其髙¶不喪已而無至於卑其於
<pb:KR4d0273_WYG_009-22a>
人已之分尤豫辨所以處¶之尤素審一於恕而已矣裁
成羣聖賢之道而制行¶定率性盡習而教法明用則自
我而行可也不用則¶歛藏以待也此孔氏之所以學而
顔孟皆傳之古今¶之義理準焉雖更燔滅壊亂而傳注
終不能汨異説¶終不能迷也然則後之學孔氏何當哉
敬其所傳可¶與言學之方歟簡傳注闢異説可與言道
之序歟若¶夫人巳之分未豫辨而以敬其所傳者貌加
之所以¶處之未素審而以簡傳注闢異説者衆建之成
<pb:KR4d0273_WYG_009-22b>
已不¶忠而成物不恕是故髙則傷物而卑則喪巳此非
孔<md:KR4d0273_SBCK_009-16a>¶氏之學使然也奉議郎李枀知金壇縣改舊棄陋大¶
為學宫請前襄陽司理參軍路芾主教後學又請余¶記
其大意昔太伯季札蓄徳於已不較於物物紛然¶就之
不足已沖然自靖有餘也澹臺滅明行不由徑¶非公事
不出戸言偃以為得人古人之行雖殊學雖¶有淺深髙
下然未有不辨人已之分而審其所以處¶之者矣史稱
子游吳人也而澹臺子羽盖嘗從弟子¶南游至江方吳
<pb:KR4d0273_WYG_009-23a>
與越逓興至漢魏以後京口常為江¶南必争之地其人
以智詐勇力擅名於時而古人之¶遺風餘教無聞焉何
也今將因其地俗而教之以禄¶利則所學者固科舉之
華藻爾若將教之以道則必¶自敬其所傳始必自簡傳
注闢異説始嗟夫去古逺<md:KR4d0273_SBCK_009-16b>¶而師友不明余上考太伯夷
恵下參季札子游子羽¶折之於孔氏以為人已之分當
豫辨所以處之當素¶審也盖庶幾云爾慶元元年十二
月二十九日
<pb:KR4d0273_WYG_009-23b>
　　　沈氏萱竹堂記¶
瑞安鹽聚漁合而北湖背市逺人山水閒美游者恨¶不
得居而久也沈君體仁始治園觀廣池以接清流¶累土
以抗峻峯繚其四旁互為蔽隠搜花揀石綿日¶繫月衣
食所餘輒具焉然後遲客有亭延月有臺蘚¶梅露葯
草木之竒品莫不貫序以先後屋室最大曰¶萱竹之堂沈
君為詩十章聞者皆和之而北湖之勝¶遂誇一時君間
求記於余且自敘曰人之所欲寢處¶游觀而已君子則
<pb:KR4d0273_WYG_009-24a>
以義安其身者也我祖髙曽被忠<md:KR4d0273_SBCK_009-17a>¶信服禮學嘗西入闗
北走洛師友天下之有道者沈¶氏之為儒百年矣暨我
不肖不敢墜先緒以有此也¶昔唐人杜甫詠詩稱權勢
不如宗族故堂之前自生¶竹後自生萱言宅舍之荒落
而非其族不游也淘米¶不能渾其水刈葵不能傷其根
言飲食之疏薄而非¶其族不飽也噫貧猶可況少有者
故我過而為此所¶以合族人於堂共喜樂於園也非崇
游而飾觀也子¶其為我發焉夫隨耳目之願於無窮人
<pb:KR4d0273_WYG_009-24b>
之常爾至游¶觀之力不能足則無不憾也今君據游觀
已成之利¶矣反以耳目之玩為可薄乎古之人惟顔子
知自備¶天地萬物之道其陋巷飲水如寄泊焉聖賢之
致同¶而行不同也故或登東山登泰山歎逝川樂山以
為<md:KR4d0273_SBCK_009-17b>¶仁樂水以為智若此豈異人乃孔子也游觀之術進¶
矣大而髙丘大澤放蕩獨徃小亦幽花叢薄嘯歌自¶命
此文臣才士之所以逞其贍逸雄豪放臣逐子之¶所以
平其鬱紆悲憂也累世之筆墨未有抑此而不¶揚者也
<pb:KR4d0273_WYG_009-25a>
又可陋乎若夫流連其耳目役使其財力以¶游觀之術
資其人而身不獲焉此師曠所謂晉平公¶不足以聴之
者爾然則君之為此堂也既收合宗族¶同養其和平而
又發舒心思特致其髙潔亦可矣余¶故因君之自敘稍
推進之使知游觀之義未當貶也¶慶元三年七月¶
　　　石洞書院記¶
東陽郭君欽止作書院於石洞之下石洞郭氏名山<md:KR4d0273_SBCK_009-18a>¶也
初洞深複無行徑薪者給採而已君始以意疏治¶益前
<pb:KR4d0273_WYG_009-25b>
阻崖壁衆不知所為欲止君逼視其罅遥聞水¶聲出空
中曰噫是也盖鑿崖百步梯級而後進土開¶谷明俄若
異境稍復深入臻於曠平則石之髙翔俯¶踞而竹堅木
瘦皆衣被於其上水之飛湍瀑流而蕉¶紅蒲緑皆浸灌
於其下潭澗之窪衍阿嶺之嵌突以¶亭以宇可釣可奕
巧智所欲集皆不謀而先成君又¶䕃茂宻以崇其幽植
芳妍以絢其陽左右面勢彼此¶囘薄而山之向背曲折
隂晴早暮姿熊備矣君甚樂¶之以為山水之美千載而
<pb:KR4d0273_WYG_009-26a>
潛譬猶趙璧隋珠璞於外¶而韞於中其一日忽彰何異
武陵天台顯於今而閟¶於昔也既而歎曰吾寒生也地
之偶出於吾廬非賜<md:KR4d0273_SBCK_009-18b>¶余者吾其可自泰而游將使子孫
勤而學於斯學其¶可以専盍使鄉里之秀並焉於是度
為書院禮名士¶主其學徙家之藏書以實之儲洞之田
為書院之食¶而斥洞之山為書院之山示郭氏不敢有
也君既卒¶諸子修之不廢而津請余為記嗟夫郭君逺
矣以學¶易游而不以物樂厚其身以衆合獨而不以地
<pb:KR4d0273_WYG_009-26b>
勝私¶其家也自君之為是至今五十年成之之難傳之
之¶久也游之興廢家之盛衰占焉學之興廢人之盛衰¶
占焉學不待地也螢燈雪屋苟取尺寸而聖賢之業¶可
成矣學以知意為始以盡力為終今夫悉其聰明¶傳之
文字深已造於性命淺亦重於科舉而不能知¶其意則
猶為無所始也將何以終之乎君之子孫與<md:KR4d0273_SBCK_009-19a>¶其鄉人必
勉之使之翫雲嵐挹泉瀨心形潔清以始¶終其學而卓
異豪傑之材出焉然則學雖不待夫地¶而地固有待夫
<pb:KR4d0273_WYG_009-27a>
學也慶元四年十一月十四日<md:KR4d0273_SBCK_009-20a>¶　　　温州開元寺千佛閣記¶
始開元寺屋以里數門閣髙百三十尺旁翼二臺千¶佛
閣在其後髙又過之鍾梵隔雲雨欄檻羅網階陛¶門戸
夸耀甚不獨為一郡巨麗也於時永嘉至僻陋¶顯官富
民之居俛肩而入賄藏好贈不實於篚而奉¶佛若此余
頗記僧清了者來所過空聚落迎拜金帛<md:KR4d0273_SBCK_009-20b>¶之獻舟銜輿
戞以先至為幸造寺洪流中不日月而¶成盖薄其家而
<pb:KR4d0273_WYG_009-27b>
厚佛僧自唐以來迄於渡江其俗然¶矣紹興庚申嵗火
延燒開元皆盡其僧感憤激發誓¶以復起死則後至繼
之然自是人益以施為難烏集¶其門側睨横出漫不酬
對有終不捐一錢者辛苦踰¶一甲子猶未悉就巳就者
廣崇之度與初寺相百也¶所謂千佛閣者居廣實為之
廣贍智博習能誦説俗¶所信愛施之差易積至三千萬
斧斤不絶聲十年方¶之昔為隘視今華敞矣顧他釋老
舍兵殘火燬荒基¶斷礎相望十不能興一二也何論復
<pb:KR4d0273_WYG_009-28a>
舊美哉雖然余¶觀今之為生者土以寸闢稻以參種水
蹙而岸附壠¶削而平處一州之壤日以狹矣異木别草
争植於圃<md:KR4d0273_SBCK_009-21a>¶隆棟深宇角勝於家氄衣卉服交貨於市四
民之用¶日以侈矣然則以昔之厚佛僧者而自與情之
所便¶抑異以安俗退夷而進華又義之所出也雖然將
充¶夫先王之道而一繇於至順則固不以吝於人者為¶
巳利損於外者為家侈然後富教而徳正禮辨而俗¶樸
此三代之上所以為治道一而義理明也故余因¶廣之
<pb:KR4d0273_WYG_009-28b>
請併今昔之變紀焉嘉定元年九月¶
　　　宿覺庵記¶
𤣥覺師歌詩數十章雖不與中國之道合余愛其撥¶鈔
疏之煩自立證解深而易達淺不可測明悟勇決¶不累
於生死盖人傑也既歿六百年學者戴之不衰¶所居山
延袤十里有江月松風之勝依而寺者十數<md:KR4d0273_SBCK_009-21b>¶余亦在其
下苦疾痼非人事酬答不妄出他日錢塘¶本然蜀人居
寛固請登焉則山已入貴家所存二三¶而巳枯荼敗草
<pb:KR4d0273_WYG_009-29a>
髣髴亂石中余慨然憐之為於絶景¶亭下作小精舍寺
名四字土人但稱淨光故重述舊¶事題曰宿覺使寛主
之稍種竹樹有所避隠出没以¶為風雨晦明之地而時
與坊僧巷友游居其間以招¶來其徒冀遇如覺者嗚呼
余老矣病而力不給惰而¶志不進豈非不復知以古人
自期而遯流汨沒於異¶方之學者哉盖世有畏日暮疾
走猖狂而迷惑者然¶猶反顧不已余之記此既以自警
而又以自笑也嘉¶定二年二月
<pb:KR4d0273_WYG_009-29b>
　　　時齋記
余與巴西李公君亮同館同年相善也公間語余便私
之室時齋圖以示余請記之問所以名時何也公曰在
易時止則止時行則行是歟非耶余方謀議荆南不果
作比返道過錢塘公繇太史乞守眉矣又不果後十餘
年余召自温陵而公以少司空入侍迎余而笑曰可得
記否余喪先人又輒不果其明年公自乞帥瀘以歸又
明年乃貽書曰願卒記之時之為用大矣發生於朽敗
<pb:KR4d0273_WYG_009-30a>
之餘流行於缺絶之後天地雖人物之主而不自為一
皆聴命於時而已所興不能奪所廢莫之與也故物無
不作媚取好求必於時者而況於人擇竒而用智争險
以賈力禍患壓而不悔血氣衰而未已惟恐時之去已
也時常運而無息萬物與人亦皆動而不止易雖因事
以明隨時之義然終不能盡其變通而古今憧憧更起
迭仆如機發輪轉而不得停也可不哀歟惟艮以息為
象時雖運而必息人以止為本道必止而後行孔氏以
<pb:KR4d0273_WYG_009-30b>
為君子宜取節焉是其義以止明行而非以行明行以
靜柅動而非以動柅動也時所同趨將遯而不返利所
共獲將弭而不進榮寵艶麗矣禄位酣美矣而有甘澹
泊安卑辱以自終其身者大則範世紀俗小則委已順
命盖時且行之而吾固止之乃物方動之而吾卒静之
也故能不失其時而其道光明此豈習於利害之情而
以時自達者哉君亮性退而行沖曲肱一榻氷雪枯槁
不與物對而山川草木無不自得入備顧問出守方鎮
<pb:KR4d0273_WYG_009-31a>
天下之言靜止者皆歸焉盖公既有進於斯而余亦以
自警也開禧二年二月
　
　
　
　
　
　
<pb:KR4d0273_WYG_009-31b>
　
　
　
　
　
　
　
　水心集巻九
