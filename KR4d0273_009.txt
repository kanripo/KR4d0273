# -*- mode: mandoku-view; -*-
#+TITLE: 水心先生文集
#+DATE: 2015-09-11 14:12:39.479038
#+PROPERTY: ID KR4d0273
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 9
#+PROPERTY: FILE SB04n0380-009水心先生文集-卷第九.
<pb:KR4d0273_SBCK_009-1a>¶
水心先生文集卷之九　前集¶
　記　章貢&KR0058;諒編集¶
　　　白石淨慧院經藏記¶
樂清之山東則鴈蕩西則白石舟行至上水陸見巨¶
石冠於崖首&KR0020;甚壯&KR0646;去之尚數十里外險絶有竒¶
&KR0241;其山麓漫平深泉衍流多香草大木陸地尤羙居¶
之者黃錢二家累世不貧以文義自篤爲秀士北山¶
有小學舎余少所講習之地也常㳂流上下讀書以¶
忘日月間亦從黃氏父子漁釣島嶼縈錯可游者十¶
數有楊翁者善種花余或来翫其花必大喜延請無¶
倦間又游於其所謂淨慧院者院僧擇饒善詩義充¶
從岳文捷皆黃氏子終老不出户而從岳又以其兄子¶
<pb:KR4d0273_SBCK_009-1b>¶
仲參爲子余時雖尚少見其能侃然自得於山谷之¶
間未嘗不歎其風俗之淳而記其泉石之羙既去而¶
不能忘也蓋天下之俗往往皆如是使爲上者知冒¶
之以道而不以偏駮之政亂之則以余所聞於古人之¶
治何不可致之有哉他日仲參怱來謁余叙其所以爲¶
别者蓋已十五六年矣問其舊人則擇饒義充從岳文¶
捷皆死矣其他老人多無在者楊翁者亦巳死而草¶
木衰謝不復可識因相對感愴乆之問其院之興廢則¶
曰門廡殿堂庫湢之室昔以毀而缺者今粗具獨轉經¶
藏屋廬閎麗像設精嚴殆爲一院之極此今之所創而¶
昔之所無也於是仲參請曰此經藏者先人以垂死之¶
言命余輟其學而爲之者也雖不敢有其勞亦無¶
<pb:KR4d0273_SBCK_009-2a>¶
廢於先人之命以公昔之所嘗游而今問之之悉也¶
盍爲我記焉余既嘉其以成先志爲孝而重其申故¶
舊之請且因可以記余之所不忘者故不得辭問其¶
院之始末則曰始建於唐之龍紀爲廣教集雲而今¶
名淨慧者大中祥符之所錫也其在政和嘗易爲道¶
士之觀而後還為院既還而睦州盗起焚於宣和之¶
三年而淳熈三年十一用朔則此藏之始建也八年¶
十一月¶
　　　江陵府修城記¶
太原閻公治江陵始至與將佐行視新城壁及戰守¶
之具曰羙哉丞相衛國趙公之所爲也公莅荆六年¶
不&KR0208;令&KR0064;興簡絀細苛壹於無事繄楚&KR0022;保障是急¶
<pb:KR4d0273_SBCK_009-2b>¶
詭大力難爰集兹緒卒有功庸爲方鎮首家銘史冊¶
書法舉焉而公弗命故無記者将何以昭丞相之勤¶
乆荆人之思某實受任代公其無泯缺之懼既乃謂¶
某子以謀議名官記子職也始江陵息靖康之難伐¶
茭蘆逐虎豹四招流民重立坊市垂五十載漸還故¶
&KR0004;惟城朽敗日甚毁垣頽塹莫&KR0024;莫續驢馬之䭾可¶
徑門関之闔不楔也前後守者以役衆費廣不敢有¶
意至言羅郭無用&KR0138;葺子州可矣人苟其居不自顧¶
必　朝廷患之令都副統制緫領錢糧講修築之政¶
安撫使不得預議乆不决趙公聞而歎曰郡守號稱¶
專城近制仍提督修城今&KR0005;修江陵而帥守不預非¶
法意也遂具為奏且合他司固請　詔許焉錢二十¶
<pb:KR4d0273_SBCK_009-3a>¶
五萬貫米四萬石皆從中下役以江陵卾州駐劄之¶
兵佐以郡府之義勇趙公杖屨日出城上以勸勞之¶
始於淳熈十二年九月成於十三年七月爲塼城二¶
十一里樓櫓戰棚之屋一千三間浚隍池繚甬道備¶
凡扞禦噐械之用然後江陵之人更門益宅早卧而¶
晏起四方之來者驚其厚墉崇雉巋然於長川大陂¶
廣野之中環城以騁登楼而望知其跨江北連㐮&KR0198;¶
莫不慨然思慿國威而壯戎守也　天子遷趙公金¶
紫光禄大夫以寵褒之孟軻論高城深池之利不如¶
人和盖先治其城郭者乃諸侯郡守之常政爾其後¶
吏慢因循以爲幸其人之和輯可以坐鎮何必殚財¶
動衆以新無用之城壘及變故起於倉猝則雖有堯¶
<pb:KR4d0273_SBCK_009-3b>¶
舜之民不能以自保此　明主之所鑒也¶
至尊壽皇聖帝順天從時不輕試征伐自淮南至京¶
以西數千里險害之地皆特使将軍城之州縣主給¶
期㑹而巳獨江陵爲後而趙公嘗相　天子知¶
上意因力以請然則閻公之欲記豈獨以明趙公之¶
績哉所以示　壽皇聖帝之規烈使臣子不敢忘也¶
趙公名雄爲右丞相去江陵而判其郷資州閻公名¶
蒼舒爲吏部侍&KR0048;待制龍圗閣其継趙公自漢中徙¶
焉紹熈元年八月二十日¶
　　　漢陽軍新修學記¶
古之言曰一道德同風俗風俗之難同也以其陋而¶
逺雖道徳大備之丗莫或齊焉江漢蠻荆之雜爾自¶
<pb:KR4d0273_SBCK_009-4a>¶
虞夏時治之畧於中國惟周以増累仁義化衍南服¶
至能使江沱之媵躬無怨之勞漢廣之女息游者之¶
思歌於正風號登太平矣然而國别土㫁卒無卓然¶
以忠哲志義之材自成者及楚用其民縱横吞滅君¶
臣&KR0064;詐之行著於春秋乆而孫卿屈原之徒議論風¶
㫖爲天下師則怒峽之巔絶&KR0198;之涯蘭芷芳㓗寳璐¶
照耀而楚之文詞嘗盛矣是其昔之和平專壹秉内¶
性之理義有合於風雅者或不自知其善也而悲憤¶
刻約&KR0355;外巧之卉木遂變風雅而爲䴡滛者亦不自¶
悟其失也隨習遷改常性爽越千載之後終爲楚人¶
之材嗟夫周道之備也江漢之民雖觀感其善性而¶
未能成材逮王澤之衰也反沉溺於荆楚之習而不¶
<pb:KR4d0273_SBCK_009-4b>¶
克自振可不哀歟今呉越閩蜀家能著書人知挾冊¶
以輔人主取貴仕而江漢盖鮮稱焉豈其性與習俱¶
失之哉漢陽昔鄖子也以遺音求之正召南漢廣之¶
地岸南即鄂州今之巨鎮王師所屯通闠大衢商賈¶
之㑹物貨之交也漢陽獨力漁勤稼不以走集逐利¶
相夸詡士大夫以其俗静而樸徃徃捨鄂來居焉軍¶
學地卑下先時江&KR0064;漲南湖不泄洄洑停積摧剥墊¶
壞知軍事吴興皇甫煥築而隆之盡撤舊屋更起新¶
宫既成而堂廡崇崇百楹相扶墻甓外周赤白炳明¶
侯使請記於余於是東平鞏豐實爲學官夫以鞏君¶
之&KR0054;敏逹於教皇甫侯之聦明辨於政爲是役也不¶
徒示人以材力之所能至而已使其考正古今之俗¶
<pb:KR4d0273_SBCK_009-5a>¶
因野夫貧女之常性而興其俊秀豪傑之思一其趨¶
向厚其師友畜其聞知廣其倫&KR0011;極夫先王道徳之¶
正文獻淵源之逺而一歸于性命之粹其視成周之¶
士庶幾乎何必爲楚人之材也千載之習固不足以¶
亂之矣&KR0002;夫利禄之學枝葉之文口耳教導媚世希¶
寵斯又在孫卿屈原之下爾非所以媿也故爲記之¶
以答其人紹熈元年十月¶
　　　覺齋記¶
所謂覺者道德仁義天命人事之理是巳夫是理豈¶
不素具而常存乎其於人也豈不均賦而無偏乎然¶
而無色無形無對無待其於是人也必頴然獨悟必¶
&KR0396;然特見其耳目之聦明心志之思慮必有出於見¶
<pb:KR4d0273_SBCK_009-5b>¶
聞&KR0116;知之外者焉不如是者不足以得之古之人其¶
養是覺也何道将非一趨於問學而不變乎将非責¶
難於師友而不息乎將非先義而後利乎將非篤於¶
所以自爲而不苟於所以爲人乎是其得之也死生¶
禍福齊焉是非邪正定焉人之大倫天下國家之經¶
紀&KR0145;極於是矣余觀三代之後世逺俗壞士以利害¶
得喪爲凖的雜揉其思慮紛汩其聦明以求參乎人¶
情違順之間喜相翫也怒相㓂也障錮其公共者使¶
之狹小闡闢其專&KR0059;者而更自以爲廣大也於時獨¶
悟特見之士覺於道而違於世昬然爲天下大迷悲¶
夫以一人而覺一世之所迷合一丗以咻一人之所¶
覺其所謂問學師友之序義利人巳之辨常患乎乍¶
<pb:KR4d0273_SBCK_009-6a>¶
存乍亡若起&KR0002;滅方與世俗交闘而未巳也然則理¶
雖常存而覺之者病矣及其甚也異端之&KR0003;至於中¶
國上不盡乎性命下不達乎世俗舉以聦明爲障思¶
慮爲賊顚錯漫汗而謂之破巢窟頽弛放散而謂之¶
得夲心以愚求眞以麤合妙而卒歸之於無有是又¶
大異矣然其知是也其&KR0116;是也亦必頴然獨悟亦必¶
&KR0396;然特見耳目之聦明心志之思慮亦必有出於見¶
聞&KR0116;知而後可士徒厭夫雜揉紛汩之爲巳累也遂¶
捨而求之者十八九矣嗚呼聦明固無紛汩而正矣¶
思慮固無雜揉而壹矣道德仁義天命人事之理不¶
可以有易也夷夏之學不可以有亂也以世俗之&KR0116;¶
蔽其中而又以異端之&KR0116;奪其外則理之素具者其¶
<pb:KR4d0273_SBCK_009-6b>¶
不缺而常存者其不隱乎是故今士之於道有二難¶
焉華陽范東叔名燕居之齋曰&KR0116;使余記之蓋東叔¶
之致其知深矣故以余之所疑質焉紹熈元年十一¶
月二十日¶
　　　煙霏樓記¶
煙霏樓者夲西樓也太守仲并更名之余自湖口渡¶
江㳂淮北上至王潼洲燒葦夜行投&KR0043;民舎遲明道¶
上車夫與牙兵相詈擊慰謝之然後肯去踐小楊湖¶
一歩數䧟所過空隄絶岸敗蘆衰莾而巳入濯港乃¶
見黄梅諸峯雄秀可喜而百餘里之間碎坡叢岫靡¶
迤連接淺泉細石經絡田畔則蘄之土無不闢而居¶
者相望矣然而州無城堞市無㕓肆屋無樓觀佳卉¶
<pb:KR4d0273_SBCK_009-7a>¶
良木不殖公&KR0059;一切簡陋四方之集徙者以欺誕苟¶
且爲生促具衣食則止其於絶埃煩近清凉理榛荒¶
致茂好居髙覽逺以遂其生之樂非惟不能亦未之¶
知也故郡之&KR0386;暉見山與超然觀之廢址不散則偪¶
景蔽而意昬皆不足以處煙霏者直通判㕔之西其¶
下中洲&KR0046;士李之翰所居稍有水竹花石之勝四旁¶
廬宅以寛且逺不見甚陋鷗鷺之羽鷄犬之聲飛走¶
喧寂各㑹其性林樊間錯晻靄西去對靈虬馬下等¶
山拱揖賔伏隂晴旦暮天地之氣迭為降升登之者¶
亦如在吳越綺麗之郷湖湘清幽之濱使吟者忘句¶
而飲者忘酒也盖一州之觀無以過此夫蘄山澤之¶
聚淮之名城也豈其天&KR0208;不足哉特地方有未盡爾¶
<pb:KR4d0273_SBCK_009-7b>¶
以余之不肖忝長吏於是不能䟽滌其陋以安利之¶
徒品擇其羙以自縱也豈古人所謂冨而教之者乎¶
顧今之吏有不可以此責者故記其&KR0003;以遺通判事¶
朱君俁刻之樓上使蘄之人能盡其性之德以爲材¶
盡其地之力以爲利生殖遂長而英發噐用堅實而¶
乆成如韓之樂公劉之苪鞠淇奥之君子亦欲其知¶
自兹游者始也紹熈三年正月四日¶
　　　李氏中洲記¶
君隱約於蘄乆矣在城西中洲依水爲圃䕃茆而宅¶
無所燕館不崇珍臺其間蹊隧僅通而巳春陽開舒¶
似有敷榮揫斂氣應不厭摧落四時之序略備而巳¶
蘄人以其居而安游而樂因即而名之販夫走卒皆¶
<pb:KR4d0273_SBCK_009-8a>¶
日中洲不斥言也君之可稱有二焉世之豪傑特起¶
之士豈不正其性命之情哉然而氣血之偏使常制¶
其中和利欲之交習常行於理義終也則&KR0020;力之高¶
下爲進退&KR0010;月之壯老爲盛衰規貶未忘而身又蹈¶
之何歟盖君於氣血利欲之雜先盡矣遺世以順照¶
物以哲故能養心於内不&KR0064;於外屈伸俯仰有以自¶
信雖薄滋味簡服用約居處頽然窮老而可樂之實¶
常在矣一也佛之學入中原其始固爲異教而巳乆¶
而遂與聖人之道相亂有志者常欲致精索㣲以勝¶
之卒不能有所别異而又自同於佛者智不足以兩¶
明而學失之略也君始學於佛旣悟其說然後歸而¶
求之聖人之道有是乎無是乎反倫&KR0011;者易知合性¶
<pb:KR4d0273_SBCK_009-8b>¶
命者難辨於是誠得其所以不同者故其修身敎人¶
岀於仁義道德之夲統而知入德之有門矣二也不¶
冨於技而能巳足者士之常道也不分於用而能巳¶
成者士之常職也仁者人之所以為人之實也不求¶
仁則失其所以爲人求仁而不得其所以爲仁不可¶
止也古之人捨一世之所重以求其所謂仁者後之¶
人求一世之所重以喪其所謂仁者夫重與輕不先¶
審而以其所喪者爲所求人與巳不先察而以其所¶
競者爲所樂可乎不可也此君之所以爲庶幾而余¶
之所以媿君也君巳七十中洲之上木老花殘不復¶
計惜所察将益警所進将益深不惰不昏以俟天命¶
嗚呼余之媿君未巳也李氏名之翰字周翰¶
<pb:KR4d0273_SBCK_009-9a>¶
　　　司馬温公祠堂記¶
公河内人生於光州因以爲名紹熈三年太守王侯¶
聞詩改祠公郡東堂光邊逺極陋民之智識不足於¶
耕殖而何暇知公之仁雖然公自元祐以來由京師¶
逹四方家繪其像飲食皆祝非必師友士大夫能敬¶
公而巳公之郷巳不得見因其嘗生也表厲尊顯以¶
明尚賢治民之夲首此侯之志歟自王迹泯而聖賢¶
之徳業不著士&KR0018;所有而就功名以爲凡用世操術¶
必將有異於人而後可故或詭譎其身而出處亂封¶
大其欲而廉隅失朴拙稱任重跌宕爲豪英寡學多¶
憃謂之有力先從後畔自許知權其謬於情性倫理¶
固亦多悔而猶強忮堅忍以冀其成者蓋道徳喪而¶
<pb:KR4d0273_SBCK_009-9b>¶
流俗驅靡之然矣公子弟力學進士起家州佐從辟¶
官使承事猶常人爾充實積乆而廉夫畏其潔髙士¶
則其操儒先宗其學去就爲法故歩趨中繩墨用捨¶
進退&KR0028;乎民心爲宋元臣至於深衣幅巾退然山澤¶
之間誠意至義不敢加一豪於嬰兒下走而同其吉¶
㐫&KR0104;樂之變豈必殊特自許謂當離&KR0011;絶倫與人異¶
&KR0208;者哉&KR0002;夫比並伊吕配擬經訓使人主降屈體貌¶
自以聖人復出及其造事改法衆所不向天下大擾¶
而公以身爭之稍還其舊以便民小人比而怨公遂¶
納善士於朋黨而指公爲魁傑追斥崖上刻名堅石¶
播之外朝士皆燬廬滅迹同族廢錮當是時天象錯¶
戾碑首仆裂其後女真入中國海内撗流余讀實録¶
<pb:KR4d0273_SBCK_009-10a>¶
至靖康元年二月壬寅詔贈公太師未嘗不感憤淚¶
落也蓋是非邪正乆鬰不伸至使夷狄駕禍以明之¶
而後止然則公獨夫之力豈能動天而天人之際何¶
其可畏&KR0002;是哉余是以因侯之作併論次以明聖賢¶
之德業不在彼而在此也¶
　　　六安縣新學記¶
六安臯陶故國亡後四百餘年而英布與項羽㓕秦¶
又助漢畔楚再王其地云孔子叙書列古聖人堯舜¶
禹臯陶四人而巳余嘗疑堯舜旣垂治法而知人安¶
民尚猶難之則使後世何以&KR0145;中焉夫盡其身之聦¶
明遇事成理而於性無所失豈非聖人之德人理之¶
正哉然而以質獨就者常逺於性以材特見者常離¶
<pb:KR4d0273_SBCK_009-10b>¶
於身蓋其理謬其德薄而非天下之材矣今也将合¶
天下而立常道則患無聖人者嗚呼堯舜之難不其¶
然乎自臯陶開天徳之品興九德之教以成天下之¶
材非天下無聖人之患而患無是質與材也果誠有¶
之逺&KR0002;使近離&KR0002;使親因之勿廢也就之勿更也翕¶
異爲同㑹少爲多續短為長其家&KR0022;也各乂爾其采¶
事也競勸爾故教德之方自臯陶始能治天下以常¶
道能起天下以多材禹湯遵之至于成周不然則有¶
偏無救終爲天之棄德而堯舜之難常在也至後世¶
之學乃以充備盛德爲聖人廢其材更其質一施天¶
下之智愚賢不肖必至於道而後用之是何其與臯¶
陶異指耶将後世固羙於教而臯陶未之及耶余不¶
<pb:KR4d0273_SBCK_009-11a>¶
得而知也及英布奮一夫雄狡事至㣲末則自司馬¶
遷以下皆喜稱之道之升降又重可歎巳㑹稽陸子¶
虡為六安令新立學日取賣酒錢一千饌諸生懼且¶
去不繼則食絶學壞也來請記余嘗以公事自巢父¶
許由所居北行㳂淮望頴水西入梅林沙&KR2674;百餘里¶
中山四合如櫕綺繡南下蘄舒所謂四五祖&KR0998;天柱¶
峯信乎名山哉或言六安山谷&KR0057;深余思臯陶氏欲¶
至其處不可得夫九德者臯陶所以敎學之所以始¶
也故書遺陸君使刻于石紹熈五年二月¶
　　　績溪縣新開塘記¶
田于山谷踰高逗深燒變築疊而堨引其泉流以&KR0243;¶
澤之有所不及益鑿爲塘儲雨以待昔之聚民於此¶
<pb:KR4d0273_SBCK_009-11b>¶
者擇其水土之利固巳詳矣&KR0002;夫計田而堀量畒而¶
浚必使水無不足而不以&KR0040;暘之節聽於天時有水¶
旱而田無高下皆欲爲樂歳人之願雖然而人之事¶
不能盡然也民嗇稅輸而與官較尺寸之旱常以報¶
聞則訟牒煩而詐僞起績溪之民無善俗矣王君木¶
叔宰是縣之始行視民田驗其水利之近逺塘堨之¶
有無而知所以豐荒之故曰凡不得水者當别開塘¶
注田爾農不可曰田狹吾安能壞見田又刻財與力¶
創爲之耶敎之再三猶不聽木叔曰是不足告語其¶
治縣節縮稍得餘錢遂請於監司買民田使爲之古¶
跡之廢併修之塘之所湏揵樁木石皆買與之工食¶
之不足者頗助之畢二年爲新塘六十八堨六買田¶
<pb:KR4d0273_SBCK_009-12a>¶
有自畆三十至六十歩出錢有自緡二百三十以上¶
至千文飮田有自畝二千至三千然後績溪之田無¶
不得水紹熈五年縣民始不以旱報官而歳全熟羙¶
矣木叔之治民又詳矣哉古之長民者示之以意其¶
次爲條教其次號令之最下者撻罰驅脅之意之難¶
從乆矣&KR0002;木叔知計田堀塘爲民利以條敎告之以¶
號令使之而巳民有不聽撻罰之爾夫将以利之而¶
巳雖或撻罰之未過也今木叔以條敎號令爲不能¶
撻罰之又不可故爲之買田堀之又爲之買揵椿木¶
石與之工食助之如父母待驕子然或曰非常道木¶
叔委曲以就其民爾夫委曲以就其民而可以利之¶
雖非常道斯謂之仁矣績溪之民忘之可乎不忘未¶
<pb:KR4d0273_SBCK_009-12b>¶
之計廢墜之可乎木叔名柟永嘉人也慶元元年五¶
月二十日¶
　　　樂清縣學三賢祠堂記¶
士患不賢與無德賢有徳矣進而至公卿之位則爲¶
其事不至者世以爲有命焉夫賢有德豈必爲公卿¶
哉孟子稱禹稷與顔回同道當其時盖已有流俗之¶
論而孟子言之如此悲夫直以貧賤不如冨貴此流¶
俗之細爾猶不病德也至謂賢而賤終不如賢而貴¶
有德而冨猶過於有德而貧以夫區區自爲輕重轉¶
訛習陋而使天下言賢有徳者必将兼岀於冨貴而¶
後止則流俗之爲害大矣然則以不至公卿爲命者¶
是畏貧賤而樂冨貴非命之正也故太子詹事龍圗¶
<pb:KR4d0273_SBCK_009-13a>¶
閣學士王公十朋字&KR0027;齡温州樂清人秦檜死首開¶
直道對䇿　高宗寤擢上第　孝宗&KR0004;力請復讎不¶
合連守外州自紹興庚辰至乾道辛卯公名節爲世¶
第一士無不趨下風者有錢公堯卿字熈載賈公如¶
規字元範公同邑士也與公親友而年軰稍前於公¶
錢公孝悌醇行爲善如&KR0285;欲賈公惻怛長者惠貧恤¶
&KR0012;皆不及仕然邑人髙此二公雖天下獨知樂清有¶
王公而邑人以爲此二公固亦其地之所有也齊是¶
民也而賢有徳者得爲士民齊不能相治也故士得¶
爲公卿民得盡爲士而士不得盡爲公卿也烏得以¶
有司之所别異而異三公者乎使王公之用能退而¶
不媿二公二公之處能不媿其身此邑人所以推尊¶
<pb:KR4d0273_SBCK_009-13b>¶
之意彼區區者無預也雖然有一焉民得盡爲士也¶
而不盡爲士士不得盡爲公卿也而非賢有徳者爲¶
公卿身之所以自修非修其身者不能知而有司之¶
所别異者户號而目熟之也悲夫此流俗之害所以¶
或細或大而終不可息歟始邑既祠王公于學又以¶
爲學之再興錢公賈公嘗有力其併祠賈而遺錢者¶
吏失之也王公之子吏部郎聞詩乃言於州列祠三¶
公以年之先後爲次余羙司封所爲且俱習三家子¶
孫故為之論孟子大指爲記因以審考流俗之&KR0208;好¶
孰當否云慶元元年六月¶
　　　醉樂亭記¶
因城郭之近必有臨望之羙爲其人燕紓往來之地¶
<pb:KR4d0273_SBCK_009-14a>¶
所以合衆紀時消煩娯憂豈天固設之哉永嘉多大¶
山在州西者獨細而秀十數歩内&KR0186;自爲拱揖高不¶
&KR0012;聳下亦凝止隂陽附從向背以情水至城西南闊¶
千尺自峙巖&KR0059;鹽港緑野新橋陂蕩縱橫舟艇各出¶
茭蓮中櫂歌相應和巳而皆㑹於思逺樓下土人以¶
山水所到斯吉祥也益深其崦百金一藏賕匠施僧¶
阡壠交植&KR0010;&KR0005;寒食丈夫潔巾襪女子新簮珥掃冡¶
而&KR0021;相與爲遨嬉城内外無居人焉故西山之遊爲¶
最着雖然地狹而專民多而貧外有靚&KR1404;都雅之形¶
其實無名園傑榭尤花異木遨者雖心競不相下然¶
或舉債移質爲畢事而巳固不能闘珍麗窮水陸也¶
守長不察曰億侈冨甚矣貪胥所窺&KR0064;令繩之必邏¶
<pb:KR4d0273_SBCK_009-14b>¶
捕以酒奪其&KR0015;語械縳撻擊破産納錢不如是榷利¶
不數倍嗟夫以窶從奢求一日之樂而貽終年之憂¶
不變者何也朝議大夫直龍圖閣宣城孫公爲郡之¶
&KR0004;訪民俗之所安而知其故至清明節始罷搉弛禁¶
縱民自飲又明年宅西山之中作新亭以休遨者名¶
曰醉樂&KR0145;昔人醉能同其樂之義孫公性不喜飲其¶
政不專爲寛蓋通民之願而務得其情如此亭成而¶
民歌樂之當是時四鄰水旱不常而永嘉獨屢熟殆¶
天亦以其人之和者應之歟古之善政者能防民之¶
佚游使從其敎節民之醉飽使歸於徳何者上無所¶
利以病民也及其後也因民之自游而爲之禦招民¶
以極醉而盡其利民猶有不得游且醉則其頼於生¶
<pb:KR4d0273_SBCK_009-15a>¶
者日巳薄而人之&KR0011;可哀也巳故余記公之事既以¶
賢於今之所謂病民者而推公之志又將進於古之¶
所謂治民者也紹熈五年五月¶
　　　金壇縣重建學記¶
致學莫要於辨人巳之分而審其所處之義使巳立¶
而物不病可以逹於道矣孟子謂伯夷柳下恵百丗¶
之師也以孟子之言考之伯夷以爲人不盡如巳而¶
巳不可以苟用故必不用以伸巳柳下惠不然以爲¶
人固不盡如巳而巳亦不必志於不用故或用或不¶
用以伸物夫二人之高卑皆過矣惟其於人巳之分¶
䂊辨而所以處之素審故雖高而不傷物雖卑而不¶
䘮巳也又以孔子之言考之不降其志不辱其身固¶
<pb:KR4d0273_SBCK_009-15b>¶
學之至極雖降志辱身而言誠能中倫行誠能中慮¶
則亦不以其身爲&KR0059;巳也况於不傷物而不有其高¶
不喪巳而無至於卑其於人巳之分尤豫辨所以處¶
之尤素審一於恕而巳矣裁成羣聖賢之道而制行¶
定率性盡習而敎法明用則自我而行可也不用則¶
歛藏以待也此孔氏之所以學而顔孟皆傳之古今¶
之義理凖焉雖更燔滅壞亂而傳注終不能汩異&KR0003;¶
終不能迷也然則後之學孔氏何當哉敬其所傳可¶
與言學之方歟簡傳注闢異&KR0003;可與言道之序歟&KR0002;¶
夫人巳之分未豫辨而以敬其所傳者貌加之所以¶
處之未素審而以簡傳注闢異&KR0003;者衆建之成巳不¶
忠而成物不恕是故髙則傷物而卑則喪巳此非孔¶
<pb:KR4d0273_SBCK_009-16a>¶
氏之學使然也奉議郎李枀知金壇縣改舊棄陋大¶
爲學宫請前襄陽司理参軍路芾主敎後學又請余¶
記其大意昔太伯季礼蓄德於巳不較於物物紛然¶
就之不足巳沖然自靖有餘也澹臺㓕明行不游徑¶
非公事不出户言偃以爲得人古人之行雖殊學雖¶
有淺深高下然末有不辨人巳之分而審其所以處¶
之者矣史稱子游吳人也而&KR0831;䑓子羽蓋嘗從弟子¶
南游至江方呉與越逓興至漢魏以後京口常爲江¶
南必爭之地其人以智詐勇力擅名於時而古人之¶
遺風餘敎無聞焉何也今&KR0005;因其地俗而敎之以禄¶
利則所學者固科舉之華藻爾&KR0002;&KR0005;敎之以道則必¶
自敬其所傳始必自簡傳注闢異&KR0003;始嗟夫去古逺¶
<pb:KR4d0273_SBCK_009-16b>¶
而師友不明余上考太伯夷惠下參季札子游子羽¶
折之於孔氏以爲人巳之分當豫辨所以處之當素¶
審也盖庻幾云爾慶元元年十二月二十九日¶
　　　沈氏萱竹堂記¶
瑞安鹽聚漁合而北湖背市逺人山水閑羙游者恨¶
不得居而乆也沈君體仁始治園觀廣池以接清流¶
累土以抗峻峯繚其四旁互爲蔽隱搜花㨂石綿日¶
繋月衣食所餘輙具焉然後遅客有亭延月有臺蘚¶
梅露葯草木之竒品莫不貫序以先後屋室最大曰¶
萱竹之堂沈君爲詩十章聞者皆和之而北湖之勝¶
遂誇一時君間求記於余且自叙曰人之所欲寢䖏¶
游觀而巳君子則以義安其身者也我祖高曾被忠¶
<pb:KR4d0273_SBCK_009-17a>¶
信服禮學嘗西入闗北走洛師友天下之有道者沈¶
氏之為儒百年矣暨我不肖不敢墜先緒以有此也¶
昔唐人杜甫詠詩稱權&KR0020;不如宗族故堂之前自生¶
竹後自生萱言宅舎之荒落而非其族不游也淘米¶
不能渾其水刈葵不能傷其根言飲食之䟽薄而非¶
其族不飽也噫貧猶可况少有者故我過而爲此所¶
以合族人於堂共喜樂於園也非崇游而飾觀也子¶
其爲我發焉夫隨耳目之願於無窮人之常爾至游¶
觀之力不能足則無不憾也今君據游觀巳成之利¶
矣反以耳目之玩爲可薄乎古之人惟顔子知自備¶
天地萬物之道其陋巷飲水如&KR0009;泊焉聖賢之致同¶
而行不同也故或登東山登泰山歎逝川樂山以爲¶
<pb:KR4d0273_SBCK_009-17b>¶
仁樂水以爲智&KR0002;此豈異人乃孔子也游觀之術進¶
矣大而髙丘大澤放蕩獨往小亦幽花叢薄嘯&KR0084;自¶
命此文臣才士之所以逞其贍逸雄豪放臣逐子之¶
所以平其鬱紆悲憂也累丗之筆墨未有抑此而不¶
揚者也又可陋乎&KR0002;夫流連其耳目役使其財力以¶
游觀之術資其人而身不獲焉此師曠所謂&KR0051;平公¶
不足以聴之者爾然則君之爲此堂也既収合宗族¶
同養其和平而又發舒心思特致其高潔亦可矣余¶
故因君之自叙稍推進之使知游觀之義未當貶也¶
慶元三年七月¶
　　　石洞書院記¶
東陽郭君欽止作書院於石洞之下石洞郭氏名山¶
<pb:KR4d0273_SBCK_009-18a>¶
也&KR0004;洞深復無行徑薪者給採而巳君始以意䟽治¶
益前阻崖壁衆不知所爲欲止君逼視其罅遥聞水¶
聲出空中曰嘻是也盖鑿崖百歩梯級而後進土開¶
谷明俄&KR0002;異境稍復罙入臻於曠乎則石之高翔俯¶
踞而竹堅木瘦皆衣&KR0013;於其上水之飛湍瀑流而蕉¶
紅蒲緑皆浸灌於其下潭澗之窪衍阿嶺之嵌突以¶
亭以宇可釣可奕巧智所欲集皆不謀而先成君又¶
䕃茂宻以崇其幽植芳妍以絢其陽左右靣勢彼此¶
回薄而山之向背曲折隂晴早暮姿態備矣君甚楽¶
之以為山水之羙千載而潜譬猶趙璧隋珠璞於外¶
而韞於中其一日忽彰何異武陵天台顯於今而閟¶
於昔也既而歎曰吾寒生也地之偶出於吾廬非賜¶
<pb:KR4d0273_SBCK_009-18b>¶
余者吾其可自泰而游&KR0005;使子孫勤而學於斯學其¶
可以專盍使郷里之秀並焉於是度爲書院禮名士¶
主其學徙家之藏書以實之儲洞之田爲書院之食¶
而斥洞之山爲書院之山示郭氏不敢有也君既卒¶
諸子修之不廢而津請余爲記嗟夫郭君遠矣以學¶
易游而不以物樂厚其身以衆合獨而不以地勝&KR0059;¶
其家也自君之爲是至今五十年成之之難傳之之¶
乆也游之興廢家之盛衰占焉學之興廢人之盛衰¶
占焉學不待地也螢燈雪屋苟取尺寸而聖賢之業¶
可成矣學以知意爲始以盡力爲終今夫悉其聦明¶
傳之文字深巳造於性命淺亦重於科舉而不能知¶
其意則猶爲無所始也&KR0005;何以終之乎君之子孫與¶
<pb:KR4d0273_SBCK_009-19a>¶
其郷人必勉之使之翫雲嵐挹泉瀬心形㓗清以始¶
終其學而卓異豪傑之材出焉然則學雖不待夫地¶
而地固有待夫學也慶元四年十一月十四日¶
　　　時齋記¶
余與巴西李公君亮同館同年相善也公間語余便¶
&KR0059;之室時齋圗以示余請記之問所以名時何也公¶
曰在易時止則止時行則行是歟非耶余方謀議荊¶
南不果作比返道過錢塘公由太史乞守眉矣又不¶
果後十餘年余召自温陵而公以少司空入侍迎余¶
而&KR0015;曰可得記否余喪先人又&KR0186;不果其明年公自¶
乞帥瀘以歸又明年乃貽書曰願卒記之時之爲用¶
大矣發生於朽敗之餘流行於缺絶之後天地雖人¶
<pb:KR4d0273_SBCK_009-19b>¶
物之主而不自爲一皆聽命於時而巳所興不能奪¶
所廢莫之與也故物無不作媚取好求必於時者而¶
况於人擇竒而用智爭險以賈力禍患壓而不悔血¶
氣衰而未巳惟&KR0178;時之去巳也時常運而無息萬物¶
與人亦皆動而不止易雖因事以明隨時之義然終¶
不能盡其變通而古今憧憧更起迭仆如機發輪轉¶
而不得停也可不哀歟惟艮以息爲象時雖運而心¶
息人以止爲夲道必止而後行孔氏以爲君子冝&KR0145;¶
節焉是其義以止明行而非以行明行以靜柅動而¶
非以動柅動也時所同趨&KR0005;遯而不返利所共獲&KR0005;¶
弭而不進榮寵艶麗矣禄位酣羙矣而有甘&KR0831;泊安¶
卑辱以自終其身者大則範世紀俗小則委巳順命¶
<pb:KR4d0273_SBCK_009-20a>¶
盖時且行之而吾固止之物方動之而吾卒靜之也¶
故能不失其時而其道光明此豈習於利害之情而¶
以時自逹者哉君亮性退而行沖曲肱一榻氷雪枯¶
槁不與物對而山川草木無不自得入備顧問出守¶
方鎮天下之言静止者皆歸焉盖公旣有進於斯而¶
余亦以自警也開禧一年二月¶
　　　温州開元寺千佛閣記¶
始開元寺屋以里數門閣高百三十尺旁翼二臺千¶
佛閣在其後高又過之鍾&KR0394;隔雲雨欄檻羅網階陛¶
門户夸耀甚不獨爲一郡巨麗也於時永嘉至僻陋¶
顯官冨民之居俛眉而入賄藏好贈不實於篚而奉¶
佛&KR0002;此余頗記僧清了者來所過空聚落迎拜金帛¶
<pb:KR4d0273_SBCK_009-20b>¶
之獻舟衘輿戞以先至爲幸造寺洪流中不日月而¶
成盖薄其家而厚佛僧自唐以來迄於渡江其俗然¶
矣紹興庚申&KR0010;火延燒開元皆盡其僧感憤激發誓¶
以復起死則後至&KR0071;之然自是人益以施爲難烏集¶
其門側睨横出漫不酬對有終不&KR0162;一錢者辛苦踰¶
一甲子猶未悉就巳就者廣崇之度與&KR0004;寺相百也¶
所謂千佛閣者居廣實爲之廣贍智&KR0054;習能誦&KR0003;俗¶
所信愛施之差易積至三千萬斧斤不絶聲十年方¶
之昔爲隘視今華敞矣顧他釋老舎兵殘火燬荒基¶
㫁礎相望十不能興一二也何論復舊羙哉雖然余¶
觀今之爲生者土以寸闢稻以參種水蹙而岸附壠¶
削而平處一州之壤日以狹矣異木别草爭植於圃¶
<pb:KR4d0273_SBCK_009-21a>¶
隆棟深宇角勝於家氄衣卉服交貨於市四民之用¶
日以侈矣然則以昔之厚佛僧者而自與情之所便¶
抑異以安俗退夷而進華又義之所出也雖然&KR0005;充¶
夫先王之道而一由於至順則固不以吝於人者爲¶
巳利損於外者爲家侈然後富教而德正禮辨而俗¶
樸此三代之上所以爲治道一而義理明也故余因¶
廣之請併今昔之變紀焉嘉定元年九月¶
　　　&KR0043;覺庵記¶
玄&KR0116;師歌詩數十章雖不與中國之道合余愛其撥¶
鈔䟽之煩自立證解深而易逹淺不可測明悟勇决¶
不累於生死盖人傑也旣殁六百年學者載之不衰¶
所居山延袤十里有江月松風之勝依而寺者十数¶
<pb:KR4d0273_SBCK_009-21b>¶
余亦在其下苦疾痼非人事酬答不妄出他日錢塘¶
夲然蜀人居寛固請登焉則山巳入貴家所存二三¶
而巳枯茶敗草髣髴亂石中余慨然憐之爲於絶景¶
亭下作小精舎寺名四字土人但稱淨光故重述舊¶
事題曰&KR0043;覺使寛主之稍種竹樹有所避&KR0046;出没以¶
爲風雨晦明之地而時與坊増巷友游居其間以招¶
來其徒冀遇如覺者嗚呼余老矣病而力不給惰而¶
志不進豈非不復知以古人自期而遯流汩没於異¶
方之學者哉盖世有畏日暮疾走猖狂而迷惑者然¶
猶反顧不巳余之記此既以自警而又以自&KR0015;也嘉¶
定二年二月¶
水心先生文集卷之九¶
