# -*- mode: mandoku-view -*-
#+TITLE: 水心集
#+DATE: 2015-09-23 10:24:08
#+PROPERTY: LASTPB  <md:KR4d0273_SBCK_020-1a>
#+PROPERTY: JUAN 21

¶
<md:KR4d0273_SBCK_021-1a>¶
<pb:KR4d0273_WYG_021-1a>
欽定四庫全書
　水心集巻二十一
　　　¶　　　　　　　　　宋　葉適　撰
　　墓誌銘¶
　　　朝請大夫直龍圖閣致仕沈公墓誌銘¶
嘉定五年三月朏越明日朝請大夫直龍圖閣沈公¶卒於
是宜人强氏殁十三年五子二女子曰&KR0177;鄉¶貢進士焯進¶武
校尉傑從事郎監提領所糴場門燾廸功郎監鎮¶江府東北
<pb:KR4d0273_WYG_021-1b>
較務然免解進士女嫁承直郎扈武者亦已卒次嫁王唐卿
十月晦葬公於開元鄉¶管社山與强氏同藏而使來請銘沈
氏自漢以後冠¶冕名聞之盛代不絶於烏程公六世祖遇始
别居常¶州至曽祖宗道猶未能以仕顯至王父復考松年及¶
公皆中進士第復為朝奉大夫松年登太學為博士<md:KR4d0273_SBCK_021-1b>¶而公教
授處州掌刑工部架閣文字國子録太學博¶士樞宻院編修
官兼實録院檢討官祕書丞著作郎¶贊讀嘉王府兼兵部郎
官遷起居舍人起居郎皆兼¶侍講有位有賢相繼益章然後
<pb:KR4d0273_WYG_021-2a>
無錫之沈始亢其大¶宗公諱有開字應先少學志其大
者張敬夫吕伯恭¶官京師浙西士不知敬公獨從之薛
士隆陳君舉客¶於毗陵公又從之心為範防物為經制
脈理灌輸而¶不以文字華藻給口耳之求人視之憒憒
而公陶然¶有以自樂不顧也蓋晩乃奏上舎名朝廷方
選舊人¶使教國子而公在焉竟講下簾重扉深拒未嘗
妄請¶謁留丞相異之喚語揖坐常聳聽移日當是時丞
相¶患淳熙末知名士不採察而沉廢於賤冗數年間拔<md:KR4d0273_SBCK_021-2a>¶
<pb:KR4d0273_WYG_021-2b>
用幾盡士懽喜誦説以為自趙元鎮陳應求纔有此¶爾
丞相既得譽於天下而公隂贊密請力尤多天下¶雖知
公助之而莫知其所以進者何人公黙不以語¶人雖子
弟亦莫知也然不悦者固已忌公及教嘉邸¶反覆深切
尤詳於君子小人之際則忌益甚上即¶位欲習知國家
事故宫僚二三人日再宣引入禁中¶賜坐問民疾苦皆
非前例所有繇是忌者合勢相與¶排公最先罷又以危
語中之坐廢斥十年公恬不為¶動已而稍悔寤使知徽
<pb:KR4d0273_WYG_021-3a>
州不得已强起屢求去奉使¶江東迎吏守門迫公行固
不往復以知太平州遂乞¶致仕又幾十年年七十九而
後卒其居家無酒肴燕¶舞僮奴衰落終日整坐間行視
園中草木所從惟耆<md:KR4d0273_SBCK_021-2b>¶年久故南北之過賔及有職任於
時者皆辭以老病¶不見也嗟夫士非不欲自賢也迷謬
於趨捨操術之¶異顛沛於得喪憂樂之殊壯而合老而
悖而得其所¶謂賢者鮮矣公學不衒於繁而能守其要
及其用也¶不榮其身而思以畀其徒終其老也安以儉
<pb:KR4d0273_WYG_021-3b>
退而無¶累於得三者人之大節而公兼之斯其為賢也
歟銘曰¶
蘇常中間季子所國地卑而為野兮無錫之山繚而¶特
水汙而為澤兮無錫之泉洌而食允矣沈公以配兹德¶
　　　李宜人鄭氏墓誌銘¶
天富北監在海玉環島上乾道丙戌秋分月霽民欲¶解
衣宿忽衝風驟雨水暴至闥啟膝没及霤蕩胷至¶門已
溺死如是食頃並海死多數萬人監故千餘家<md:KR4d0273_SBCK_021-3a>¶市肆皆
<pb:KR4d0273_WYG_021-4a>
盡茅葦有無起滅波浪中老子長孫無復安¶宅四十年
濮陽李寛知監事民賴其力始就髙燥立¶棟宇坊巷繩
引閭伍鱗次既滿諸司輒留止不得代¶凡六年而監市
成略如丙戌前矣噫四十年而後得¶一監官何好官之
難遇歟雖好官六年而後集然則¶以急疾草猝為功者
非虐歟以故李君每來予禮接¶不怠君以其母夫人狀
授予銘不辭夫人鄭氏徐州¶人曾祖僅從祖望之皆有
名先朝至侍從貴人夫曰¶朝請大夫浙東㕘議某丞相
<pb:KR4d0273_WYG_021-4b>
文定公迪五世孫太子¶少保東之四世孫既生大家其
歸又相門也家法不¶教而嚴家政不慮而修㕘議為奉
直子夫人前後事¶舅姑無違愛子不異庶嫡遇妾媵尤
有恩㕘議没子<md:KR4d0273_SBCK_021-3b>¶孫遵其德貴賤百五十人合堂共食令
壹而和職分¶而同新嵊之郊以為是北方名族能存其
舊風可效¶而行者也夫人卒年七十五葬從其夫子十
人得仕¶者文宿與寛也孫若曾孫男女壻若羣孫壻又
數十¶人嗚呼可以為衆矣銘曰
<pb:KR4d0273_WYG_021-5a>
其衆則增其賢必升夫人之承嘉定八年二月日¶
　　　寶謨閣待制知隆興府徐公墓誌銘¶
公諱誼字子宜一字宏父溫州人有徐寅者相王審¶之
寅之孫薄其官遯於平陽自號處士寅以上無世¶次而
處士廟於沙岡為别祖公二大父仲熙世充考¶迪哲皆
以惠愛稱今江南石馬頭百間其所為也公¶貴贈迪哲
奉直大夫公登乾道八年進士第教授池<md:KR4d0273_SBCK_021-4a>¶州江浙後進
負擔來學宰相曰當為太學得師除博¶士遷樞密院編
<pb:KR4d0273_WYG_021-5b>
修官太常丞天子親政久威柄積¶上臣下多惶恐顧望
事惟奉旨而行公諫曰若是則¶人主日聖人臣日愚陛
下誰與共功上色莊改¶論樂制公對宫亂則荒其君驕
商亂則陂其臣壞¶上遽和容受規徐曰卿可謂不以官
自惰矣丁奉直¶憂知徽州光宗内禪公奏三代聖王有
至誠而無¶權術至誠不息則可以達天德矣願陛下守
而勿¶失宰相邀公留公謝曰某方欲勸公去奈何歙縣
上¶妻殺夫以五嵗女為證公疑曰婦人能以一摑致人
<pb:KR4d0273_WYG_021-6a>
死乎緩之未覆也既而實税於庭死民母及弟在焉¶乃
言我子欠租繫久不勝饑大叫役者批之墮水亹<md:KR4d0273_SBCK_021-4b>¶耳宿
昔死矣然後保正伏罪併劾受賕吏闔州感動¶所謂實
税者婺源户餘三萬而逃絶六干其新安還¶朱鄉户税
役十無二三公始令民以于照造簿自實¶其税應者蟻
集婺源諸大豪不喜謗於朝移提舉浙¶西公請訖籍而
行不聽公在徽常單行入村落除其¶賦萬緡山谷叟老
具皷笛侑酒送公泣而别過朝疏¶兵民十二事持不下
<pb:KR4d0273_WYG_021-6b>
留丞相請付外上悉鉤摘要¶語多施行者時方拜右丞
相將引公自助延納甚密¶公曰上聖質寛平相公宜匪
躬協贊若意向有偏¶禍不旋踵揖而起浙西水利尤重
公論其切於時者¶曰昔下流不疏而水上溢故鑿直曲
港還三江故道¶開宜興百瀆所以順導下流也惟髙亢
田徑乃瀦偃<md:KR4d0273_SBCK_021-5a>¶之爾昔之言水如單鍔郟亶皆是也今開
呉松江下¶流與宜興瀆屬之海者無慮數十百所異時
浦港磬¶折以趨海今近浦之民多取徑直決蘇湖常秀
<pb:KR4d0273_WYG_021-7a>
舊為¶澤國比年雨或後至種且不入蓋圍田衆而疏導
多¶也小人見利不畏其害圍於淺水既為髙田圍於菱¶
蕩既為稻田二俱不已復有下脚始之重陂大半為¶土
始之良田背水自曬十日不雨農廢作業然且承¶用舊
説又將疏之失利害之實矣故舊田溝澮當濬¶治圍田
下脚無輒開已開未填當捺合今之言水者¶能行是三
説則髙原舊田還為衍沃而農不病矣入¶為吏部郎遷
右司左司今上即位遷檢正中書門¶下公事兼權刑部
<pb:KR4d0273_WYG_021-7b>
侍郎嵗不熟半天下宰相以命公<md:KR4d0273_SBCK_021-5b>¶吏或夜半擕乞米奏
至歘起擁被燭其重輕量分數¶應之報下未嘗失時刻
進權工部侍郎知臨安府公¶歎曰京師彈壓如傳餐耳
况應辦手掬食也首善何¶所仰請於上曰今鰥寡孤獨
夜宿煖堂寒苦而僦¶錢無所得臣欲度都門外為八居
養院費大不給内¶帑皆三朝恭儉之積陛下幸圖之上
蹙然曰¶卿言是也賜貫餘四萬即相地市木㑹有御史
劉德¶秀疏罷慶元元年三月也胡紘再疏責副團置南
<pb:KR4d0273_WYG_021-8a>
安¶軍移袁婺州嘉泰元年六月始聽自便久之復朝散¶
大夫提舉崇道觀二年王師北出以公知江州辭不¶獲
與子渾杖策赴郡敵數道迎拒兵壓江漢姦民乘¶隙謀
亂訛言相恐公捕誅首惡字其餓羸恩接賔旅<md:KR4d0273_SBCK_021-6a>¶募人於
浙東部分練習燒墼築城創輕舠船往來捷¶疾繇夏口
而下依公為强敵既去朝廷是公所為除¶集英殿修撰
尋待制寶謨閣知建康府兼制置江淮¶初敵圍廬楚不
下而歸猶綴濠州以待和時時抄刧¶與我師遇殺傷相
<pb:KR4d0273_WYG_021-8b>
當淮人大驚復迸流江南在建康¶者數十萬皆曰敵再
至矣公晝夜拊循益備禦請專¶扞敵勿從中御朝廷疑
於和戎弗利亟移知隆興府¶黑風猺羅孟傳與其叔羅
時忿争讐殺湖南抑孟傳¶而右時孟傳怒殺飛虎親兵
以叛禍連江西吉贑四¶州勞於戍守孟傳囚土豪以情
愬公且乞降公為列¶上曰受降非臣事也顧大計宜聽
詔許從江西降而¶公已病既而賞及兩路公不預也嘉
定元年有星隕<md:KR4d0273_SBCK_021-6b>¶州之南明日七月朔而公卒年六十五
<pb:KR4d0273_WYG_021-9a>
二年十一月¶朔葬於鳴山夫人宋氏先公卒二子沖迪
功郎渾將¶仕郎長女嫁西外宗教林士遜次進士章學
禮幼未¶行也公少而異質自然合道天下雖争為性命
之學¶然而滯痼於語言播流於偏末多茫昧影響而已
及¶公以悟為宗縣解昭徹近取日用之内為學者開示¶
修證所縁至於形廢心死神視氣聽如静中震霆㝠¶外
朗日無不洗然自以為有得也前後執政以國事¶訪公
者告之必盡初光宗疾免到重華而日視朝¶毋改中外
<pb:KR4d0273_WYG_021-9b>
交章論切公既入諫退見宰相淚落曰¶上慰納從容然
目瞪不瞬而意恍惚真病也已盍為¶詔四方禱祠郊廟
進皇子嘉王參決留丞相未及<md:KR4d0273_SBCK_021-7a>¶用逃之徐村上使公諭
還浙江亭復其位疾終不¶愈孝宗崩又不能喪公與少
保呉琚議請太皇¶太后臨朝扶嘉王代祭答羣臣禮幕
士取簾幃俟命¶后自祭奠乃止於是將禪上臨喪未可
知也公憂¶憤嘔泄卧責趙丞相曰自古人臣為忠則忠
為姦則¶姦忠姦雜而能濟者未之有也公内雖心愓外
<pb:KR4d0273_WYG_021-10a>
欲坐¶觀非雜之類歟國家存亡在兹一舉趙公問策安
在¶公以知閤門事蔡必勝授之使同為知閤韓侂胄固¶
請於太皇太后禫之旦嘉王竟立嗚呼當是時謗¶讟橫
流而天下之口不可遏矣微公定計將使一夫¶攘袂而
趨然則社稷永安而宗廟常尊澤施於今¶者公之大節
不可掩也余觀公忠利慘怛能任大事<md:KR4d0273_SBCK_021-7b>¶視人如已本無
以取嫉於世而世亦無忌公者獨侂¶胄既得志則驕肆
公面誨之慚恨故得禍最酷流落¶十年不復用銘曰
<pb:KR4d0273_WYG_021-10b>
古之聞道以身為言開乾闔坤圓方各旋後之聞道¶以
言為身因其已行筆舌之陳人實不𢎞狹而易安¶公胡
早悟嬰此百難紹熙訌訌天作閔凶舉世驚哀¶莫敢弭
鋒公初何營裂肝碎腦公後何成宗國是保¶彼譖人者
不祀忽諸畀爾枕席詒我泥塗生不求榮¶死不求諡人
臣之義惟以自致鳴山髙髙終風續濤¶爰居時來助其
永號¶
　　　中奉大夫尚書工部侍郎曾公墓誌銘
<pb:KR4d0273_WYG_021-11a>
公曾姓漸其名字鴻甫建昌南城人曾氏散居江南<md:KR4d0273_SBCK_021-8a>¶閩
浙士無不取卿相其别自撫州房居南城者至公¶曾祖
處仁祖度始種殖於學為儒先生父發用累舉¶恩監文
思院公生未十年徧讀經史黙誦左氏能通¶舉大義筆
下語五六十翁不能為踰冠三上省以第¶二人賜及第
授承事郎簽書南康軍判官政纎巨一¶佐其守值旱饑
沿村勸糶又決獄問囚走旁郡勞苦¶未嘗辭諸司賴其
親已合議薦之公逡巡辭曰一路¶當薦有幾不知求何
<pb:KR4d0273_WYG_021-11b>
用我曰名孰先於子公曰刺舉¶不責功實而以名取人
縱我急進不愛惜得無反墜¶棄之乎固辭而免召為國
子正遷博士祕書郎實録¶檢討官時論者方以道學為
偽攻訕出一口公厭之求¶去得請矣有覺其不可者留
於朝遷著作佐郎兼考<md:KR4d0273_SBCK_021-8b>¶工郎官求去不已知滁州㑹新
立法不更邑不守邊¶請主管沖佑觀知興化軍將行文
思卒初韓侂胄隂¶執國柄宰相以下升黜在手公不往
見故御史程松¶希指罷公至是侂胄自為平章軍國事
<pb:KR4d0273_WYG_021-12a>
未畢禫而以¶祕書丞詔改著作郎兼兵部郎官軍器少
監祕書少¶監公以驟遷為非復求去不許方下詔北伐
直北門¶者既辭不就將用公公曰吾初不與議必用我
即以¶自所為言者具之詔遂寢又將以公檢㸃樞密院
機¶速文字公復力陳不可又寢連求去侂胄雖不樂然¶
極重公遷祕書監兼國史編修實録檢討官兼權中¶書
舎人自侂胄貴臺諫給舎供𨽻役彈劾封駁皆具¶簡請
命意所欲者指授行之侂胄殊不以望公有論<md:KR4d0273_SBCK_021-9a>¶執即時
<pb:KR4d0273_WYG_021-12b>
止右史陳子翀歸自泉州衆畏其兇險公曰¶是嘗無故
自言為察官者今地位已髙必亢顔據要¶路肆其噬搏
善人無類矣侂胄不敢違為改一州使去¶於是女真雖
退而濠州屢擾小使議和久不決敵堅¶責正隆以前禮
賂持論者各懷苟且公雖衍大義載¶於訓詞扶善警姦
得承平奥雅之意又為改定誓書¶以存舊體俄而侂胄
死素抑奪者多收用而趙彦逾¶亦在中公争曰彦逾無
預世道興衰何為於此又將¶籍故宰相陳自强之家公
<pb:KR4d0273_WYG_021-13a>
又争曰國家本忠厚為德¶二百餘年矣豈以自强故薄
哉時公已病於更改向¶背之際多不合慨然歎息曰天
下事止於是邪遂以¶親嫌乞免且以病力祈去除權工
部侍郎陞史官為<md:KR4d0273_SBCK_021-9b>¶同修撰病遂不愈開禧二年十二月
二十九日卒年¶四十二顧其子曰汝雖貧尚有田宅謹
持門户無因¶我死乞憐於人嘉定二年二月十八日葬
於太平鄉¶香山大人汪氏封恭人子曰穎茂承務郎監
福州水¶口鎮曰穎秀修職郎新監紹興府苗米倉曰頴
<pb:KR4d0273_WYG_021-13b>
敷早¶卒女之壻曰衛樗某官幼未行公孚尹明達既早
慧¶長益貫研古今出其英華皆有新意方得志於科目¶
不知者以凡人料之謂其馳逐資富貴鮮淟相矜伐¶而
已而公謙明無傲世之行簡逺無近俗之名未得¶不願
進暫進輒求退處樂而憂遇變而安當慶元嘉¶泰開朝
衣負塗炭之羞而以氷玉自潔青蠅䝉樊棘¶之誚而與
鴻鵠偕逝合德引類思深慮長天下以為<md:KR4d0273_SBCK_021-10a>¶賢而宜書死
而宜傳惟公也銘曰
<pb:KR4d0273_WYG_021-14a>
孰司下人逐死奔生有膏其汙不臞其清是為鴻甫¶正
性之閑衆攫羣攘舒徐其間時雖我畀我不時即¶進怯
退勇先義後得終於開禧始於慶元吉士庇國¶如珠潤
淵日之所杲月之所耀不可蓋藏可以並照¶香山之岡
雲木茫茫其年短折其存永長嘉定八年¶九月日¶
　　　毛積夫墓誌銘¶
毛予中字積夫髫鬌有傑氣十七時㳺江淮亂後邸¶店
未復卧起草中時時與小冦遇行數千里知形便¶阸塞
<pb:KR4d0273_WYG_021-14b>
涕泣曰管樂不再生耶夜捕鹿迷失道旦見樓¶堞矗然
合肥城也值帥方打圍戈甲耀日居薦虎皮<md:KR4d0273_SBCK_021-10b>¶道旁燔肉
煮葵菜浩歌縱飲弗為視帥揖語大驚延¶上座稍長親
師友學習今古諸生不能言者盡為言¶之復出沔鄂得
腎豪名世士識别相與懽甚因留門¶下終身所至專席
髙論衮衮無對怒馬獨出不施鞍¶勒或入酒壚憑髙悲
嘯衆共恠不敢近荒旅窮肆飯¶客常滿或閒門袖手借
書危讀經旬月無不通人畏¶其博而專也然不得騁於
<pb:KR4d0273_WYG_021-15a>
科舉禮部嘗欲第其文又¶議不合而止余屢諷君年過
五十矣氣惰將衰血燥¶將臞宜返耕築室以順天命無
徒取俗子贅疣也君¶怏怏不自喜尚行㳺無怠至踰六
十度決不偶矣始¶棄去蔽長松吟小山招隠諸詞哀憤
激烈作振衣亭¶請余記未畢而病嘉定八年五月二十
一日以書來<md:KR4d0273_SBCK_021-11a>¶曰某自量不在友朋下幸賜之銘抑揚咏
歎之死不¶恨矣其明日卒嗚呼人之所長世固不易知
君之所¶有人亦不能察也然使其當蹉&KR0760;之年而與之
<pb:KR4d0273_WYG_021-15b>
以奮¶近之日則必損竒特之行而為平易之趨矣詎輕
測¶哉所居瑞安深谷號毛家山以毛姓者二千人祖鏜¶
九十三父驤八十六皆䔍學好善稱於鄉君自謂夀¶種
故其規圖常寛逺若有待然纔六十五娶張氏正¶而婉
生四子允兑兗充二女輯輔再娶康氏一子曰¶應早夭
九年某月日葬瑞峯山廣度寺允來速銘予¶老憒憒下
筆未數行耳如附蜩頭眩轉不自支其於¶抑揚咏歎之
意蓋微矣故所述僅如此然可以觀其¶畧也銘曰<md:KR4d0273_SBCK_021-11b>¶
<pb:KR4d0273_WYG_021-16a>
不設志以滅命不厚生而薄性古之人哉嘉定八年¶九
月日¶
　　　徐文淵墓誌銘¶
君名璣字文淵任主建安簿麻溪峒民業鑄兵鬻鹽¶者
官窮治羣捕因相聚為逆多殺傷官軍州恐以君¶將而
往君不用衆但命土人持榜告諭皆散去罪止¶三人監
造貢茶其長欲取於數外君正色曰此人主¶所以薦天
地宗廟非臣下所宜得移水州司理兵官¶大執平民為
<pb:KR4d0273_WYG_021-16b>
賊冀以成賞君明其無罪盡釋之丞龍¶溪縣城旁陂舊
稱溉萬頃豪黨私以為田陂浸壞君¶既按視即疏鑿如
舊規移武當令改長泰令未至官¶嘉定七年十月二十
日卒年五十三初唐詩廢久君<md:KR4d0273_SBCK_021-12a>¶與其友徐照翁巻趙師
秀議曰昔人以浮聲切響單¶字隻句計巧拙葢風騷之
至精也近世乃連篇累牘¶汗漫而無禁豈能名家哉四
人之語遂極其工而唐¶詩繇此復行矣君每為余評詩
及他文字髙者迥出¶深者寂入鬱流瓚中神洞形外余
<pb:KR4d0273_WYG_021-17a>
輒俛仰終日不知¶所言然則所謂專固而狹陋者殆未
足以譏唐人也¶得魏人單煒教書法心悟所以然無一
食去紙筆暮¶書稍近蘭亭余謂君當自成體何必蘭亭
也君曰¶不然天下之書篆籀𨽻楷皆一法法備而力到
皆一¶體其不為蘭亭者未到爾非自成體也此論余尤¶
駭之君與余游最早余衰甚朋曹益落君將請於朝¶棄
長泰終從余未及而死垂絶忽長歎言争争者數<md:KR4d0273_SBCK_021-12b>¶聲其
妹撫之曰何争張其目視曰天争妹又曰天何¶争復力
<pb:KR4d0273_WYG_021-17b>
疾大聲曰争名也遂卒嗟夫君之志固逺於¶利矣豈以
名未就而有不足耶徐氏自君曾祖逢祖¶贈曹議大夫
澤為泉州晉江人皇考潮州太守定始¶為温州永嘉人
君娶劉氏子曰鼎國子學生曰吕八¶年十月十二日葬
建牙鄉郭溪銘曰¶
如是而足以名歟則所名何止於此如是而不足以¶名
歟則古之為名寡矣嗚呼文淵其視斯銘余之所¶傳天
亦不争嘉定八年九月日
<pb:KR4d0273_WYG_021-18a>
　　　故通直郎清流知縣何君墓誌銘¶
何君名瀹字叔禹處州龍泉人其為南城簿明州造¶船
塲皆以憂不任事後自温州司理紹興府北較務<md:KR4d0273_SBCK_021-13a>¶六年
而用薦者知清流縣開禧三年八月十五日卒¶於官年
五十六先是夫人富氏殁三年矣嘉定元年¶十二月十
九日合葬於北里山子一人曰處權轉運¶司發解進士
女之夫曰張希顔君門地貴重蓋太傳¶清源郡王執中
曾孫徽猷閣待制志同之孫也父佃¶官差減猶奉直大
<pb:KR4d0273_WYG_021-18b>
夫然君自待如寒人單士未嘗以¶勢加物居官明恕必
舉職而不為苛暴尤恬淡逺於¶聲利羣從多已顯而君
故常調泊如也將往清流值¶淮北既交兵衆勸無行君
曰遇患不避義也州檄縣¶饋軍前獨君能至全椒來安
不至也既而宿夀兩將¶遁走潰卒聚滁河無食譟且亂
君以戍兵糧貸之得¶免敵決逾淮吏焚廩棄積而南或
又因以為利君獨<md:KR4d0273_SBCK_021-13b>¶携口劵馬草錢五十餘萬歸之總司
守怒扣空篋强¶拘之總為誚諭乃已敵退守與郡僚留
<pb:KR4d0273_WYG_021-19a>
金陵沙上賣¶酒不敢返君挺身坐黃悦村招散民種稻
趨刈麥晝¶夜暑濕中遂得疾縣人賴君方再造皇恐扶
輿醫建¶康冀其愈竟不起哭而去悲夫自復讐之議出
余固¶懇懇論奏謂須家計牢實彼必不可以進而後我
可¶以不退且盟約久定矣必彼先破壞而後我徐應之¶
不然前直掩而較後曲藩牆擾則堂奥揺矣執事者¶不
審輕動妄發未幾勇怯俱弊使據正守義如君之¶賢者
勞苦困極而不得以老死故其喪歸鄉人迎之¶無親疎
<pb:KR4d0273_WYG_021-19b>
貴賤皆霣涕雪泣非特其恩厚素感於人亦¶以君仕不
逢失其常所而痛惜之也嗚呼非有述於<md:KR4d0273_SBCK_021-14a>¶後則何以著
君之志而塞其子孫之哀宜處權請之¶勤也銘曰¶
身都子男兮家相門往而不還兮墮時紛故園有茹¶兮
溪有緡魂乎歸徠兮無怨呻嘉定八年十二月日¶
　　　林夫人陳氏墓誌銘¶
夫人陳氏平陽陳營里人嫁同縣林璞二子善補善¶祇
二女壻彭表韓原林君田不盈一頃多萊少熟父¶母老
<pb:KR4d0273_WYG_021-20a>
遜其業而林君晝夜誦書攻文髙吟嘯絶不知¶家事事
一闗夫人夫人能飾無為有久而若自然夫¶之父母安
焉其後頻死喪嵗惡田且盡猶力課其子¶學不怠比寡
居而病風濕沉廢逾二十年夫人常順¶聽無悲戚有勞
苦之者欣笑彌日得好語而歸人以<md:KR4d0273_SBCK_021-14b>¶為難當是時善補
經營四方傑材偉士無不師友然¶尚疑信未決獨夫人
以其志許之已而善補及進士¶第教授無為軍兵亂人
相食俟間輒謁告視夫人夫¶人麾使速去曰汝已出身
<pb:KR4d0273_WYG_021-20b>
事君又反顧乎嘉定五年¶九月某日卒年七十四蓋舅
姑夫子不疚其艱而相¶依以成者固人之常理至於饑
羸疾痛不失其善而¶必與以報者亦天之常道此夫人
所以兼得之也夫¶人並家有鹽亭山阿阜深衍北者指
斗門之北曰是¶宜家藏善補税於官十畆初光孝寺亦
佃鹽亭山在¶斗門之東繇戴家山而北僧以官人所擇
必山之勝¶也因内熱冐争之曰此吾賜山也既又曰吾
山所至¶也有司索文書驗視不酬吏取重貨持不肯決
<pb:KR4d0273_WYG_021-21a>
僧詛<md:KR4d0273_SBCK_021-15a>¶鬼路罵聚刀槊期以死競後二年御史民曹交相
趨¶符移總總常平司定以善補為直然後十一月初六
日¶葬夫人於山之原嗚呼有是哉夫貲不足以買山而¶
葬於官荒之山此譽士之窮王政所必矜也遁耕織¶之
勞而欲擅山海之富此異端之横王法所必黜也¶銘曰¶
徂徠躬耕葬百喪使皆如此訟何當虆梩而掩孰在¶亡
夫人之歸天與岡嘉定八年十一月¶日
　　　劉靖君墓誌銘
<pb:KR4d0273_WYG_021-21b>
劉靖君名愚字必明太學釋褐教授江陵府外遷安¶鄉
令乞致仕嘉定八年正月十二日卒明年二月某¶日葬
城北仁塘原君行已恭與人敬節堅而志厲學<md:KR4d0273_SBCK_021-15b>¶必是古
尤&KR0201;講説能自淺入深荆人聞者欣朗開達¶將校改服
以聽在安鄉慈允得民和旁縣自占季年¶再倍夫繇果
求藝皆通方之材非以儒自局也始君¶甚幼家零落待
我而衣食父死伯不弔疑將祔於祖¶一夕轝其柩他山
哀呼僵踣幾不活者數焉遂羸毁¶終身入太學凡三中
<pb:KR4d0273_WYG_021-22a>
上舎積嵗月始升名比脱紵袍¶五十餘矣憂患之味早
視衆所甘待若辛螫余丞相¶素知君至是且召用澧守
蘇若霍諸司楊吕范又争¶薦君然自謂逾六十矣髪墮
齒折何以驅馳一世竟¶捨去不顧買宅城南四無垣塹
蕭艾數尺嘗展巻長¶哦醨酒薄羮盎如也垂二十年至
八十三而終郡人¶髙其行無不歎惜觀文殿學士何公
率嘗同舎故學<md:KR4d0273_SBCK_021-16a>¶徒共諡曰靖君明其無競之德可宗於
時殁有以思¶存有以勸也舎法者館學之地也以經任
<pb:KR4d0273_WYG_021-22b>
為限蓋有¶委心歸計於未滿之先矣未有滅跡絶影於
既滿之¶後也作邑者要路之儲也以改官為急蓋有因
縁屬¶託於破白之初矣未有逡巡退却於及格之際也
雖¶然道逺俗散而天下無肥遯之士流風所扇既莫不¶
然而君豈異於人哉惟尚往於招徠之不豫故謂之¶知
恥迎受於筋力之常衰故謂之知命此君之所以¶自安
於古人而今人以為不及也君之九世祖曰存¶以上柱
國自建徙衢為龍㳺人號江潭劉傳緒至君¶雖宦未顯
<pb:KR4d0273_WYG_021-23a>
而德皆餘於隠矣兩娶徐氏又繼以留氏¶子曰克曰几
曰凡女嫁進士應彌明孫四人女孫二<md:KR4d0273_SBCK_021-16b>¶人銘曰
量人而退非曰自晦量已而止亦其常理¶有或為之有
或不能是名靖君于後之稱嘉定八年¶十月日¶
　　　鄭景元墓誌銘¶
景元鄭氏名伯英永嘉人隆興癸未進士中科滿秀¶州
判官調杭州泉州推官母老不忍行食嶽廟禄九¶年終
母喪授寧德縣丞福建提刑司幹官猶不行於¶是六十
<pb:KR4d0273_WYG_021-23b>
三矣遂以紹熙三年四月戊午卒十一月壬¶申葬西山
余家奥原上二子為仁次求仁早夭女嫁¶蔡幼學李復
陳鑑世常病景元負氣不屈折故不用¶殆豪士哉以余
攷之景元信道不苟且寜不用蓋志¶士歟方秦氏以愚
擅國人自識字外不知有學獨景<md:KR4d0273_SBCK_021-17a>¶元與其兄推性命微
𦕈酌今古要㑹師友警策惟統¶紀不接是憂今天下以
學名者皆出其後也其論議¶憤發筆寛墨餘佞者褫魄
貴者奪色豈血氣為之使¶哉然則志也非豪也故事第
<pb:KR4d0273_WYG_021-24a>
四人與上三人踵躡以¶進累日月皆至卿相景元恥自
言故甘為選人最後¶朝廷以幹官者拔滯淹之一門也
景元笑曰此冗官¶爾法當廢省可身踐之乎卒以疾辭
夫思其職不利¶其禄然則志也非豪也自其兄及薛士
隆陳君舉擅¶一世臧否號為方峻景元不然雖閭巷一
介之善甚¶或輩行絶數等未嘗不委曲外比售其聲名
家産無¶十金僮僕單特賔從晝夜集㔃肺烹蛤蜆蔬橡
雜陳¶之急難窘助扁舟徑往夜半扣門攝衣皆出矣景
<pb:KR4d0273_WYG_021-24b>
元<md:KR4d0273_SBCK_021-17b>¶果豪耶不以富貴適已而以貧賤狥人耶故曰亦志¶
而已矣始行之㳺陳鄭間後壻鄭氏景元為余言㕘¶政
李泰發之孫委禽焉吾顧不敢已而中第今為臨¶海丞
景元殁二十三年夫人黃氏卒既合葬時行之¶以龍圖
閣待制知福州書來曰鄭公逺矣宜於此乎¶銘夫豪與
生盡志死不滅立德之本也孔孟所尊也¶何較逺近哉
銘曰
陳代嘗言枉尺直尋孟氏所訶¶曰有利心嗟乎景元尺
<pb:KR4d0273_WYG_021-25a>
何必枉既定之榮矢而不枉¶以介責身以通恕人餓於
西山草秋木春嘉定八年¶十一月日¶
　　　東塘處士墓誌銘¶
昔平陽陳巖學能造微為陳君舉徐子宜密授不幸<md:KR4d0273_SBCK_021-18a>¶早
夭二公哀傷㑭余記其藏時余自都返繚出荆州¶茇舎
倉卒巖弟志崇蹤跡參訊追及余西山重戴拜¶伏又逼
同婺越兩界乃得以竁志崇詞藻精麗從余¶久每語家
人細大輒噤不吐余竊恠詰其故則長愾¶淚落曰吾兄
<pb:KR4d0273_WYG_021-25b>
銘而吾父踵逝亦有意於子以吾未與¶士齒也率三嵗
遲之遲六七而吾老不堪士矣不敢¶怠不敢請即死無
以見吾父嗟夫余文無用於地上¶矣豈志崇姑欲慰其
父兄於地下而然耶君名瑾字¶國器繇左廂兵馬使十
世為石床里人床方三尋平¶如琢相傳古有異人所為
飲奕也君軒岸沈雄言動¶未嘗妄既苦志不酬右書左
琴以善娯樂其行常損¶已益物種植甚逺積累而可稱
紀者衆矣然最著者<md:KR4d0273_SBCK_021-18b>¶在東塘初縣驛道東北皆行水中
<pb:KR4d0273_WYG_021-26a>
漱淖墊没數十里¶晨瞑風雨咫尺斷還往北塘合一縣
之力間乞丐大¶官厯年多猶未備君獨用一家力栽石
取底東達之¶海閲閏而成堅悍可屐甚潦不能淫人以
為君德更¶號曰東塘陳氏余嘗患世之富貴苟自肥於
民無毫¶髮利益君雖貧賤不為身計特作此塘利垂無
窮可¶尚已卒年七十夫人林氏先九日卒林氏淑而知
禮¶事姑九十白首盡敬閨房資以為法志崇弟曰德崇¶
二壻曰林萃邵持正既葬君於安仁山二十年而孫¶男
<pb:KR4d0273_WYG_021-26b>
七人皆以長立孫女三人其二已嫁而曾孫男女¶亦三
人君嘗以志崇德解恩與修職郎然不足為君¶道而君
亦諱不肯當也故題其墓曰東塘處士而銘曰<md:KR4d0273_SBCK_021-19a>¶承於祖而未信付以子而猶疑孫衍曾蕃東塘豈欺¶嘉
定八年十二月日¶
　　　中大夫直敷文閣兩浙運副趙公墓誌銘¶
公名善悉字夀卿父不尤知横州祖士起武義大夫¶曾
祖仲馴開府儀同三司繇儀同至太宗四世横¶州初入
<pb:KR4d0273_WYG_021-27a>
宗學以文占上舎而有武力靖康之難走相¶州與岳飛
善聚兵萬人將迎二聖雄張河南北巨¶盜皆避之曰此
小使軍也髙宗立以衆歸御營復¶從飛武昌飛死秦檜
奪其兵抑守嶺外而殁公孤憤¶激發痛橫州以投筆自
挫束置袍笏不掛身娶婦清¶江一月誓之樂清舅家賃
僧房業舉子夜誦依佛燈¶或日昃未㸑履襪穿垢如是
三年得京官往視其妻<md:KR4d0273_SBCK_021-19b>¶未及境有蕭某官者同宿漫問
李通判安耶曰嘻死¶矣女嫁宗室流浪音信絶數年矣
<pb:KR4d0273_WYG_021-27b>
公笑因敘本末蕭¶驚異後公為郎而蕭位執政為上言
如此知無錫¶縣丞初有印板帳錢吏茫昧不能理欠負
十七八公¶補舊增新常多三四以上知寜德縣邑小易
治公亦¶竟嵗無所笞罰通判臨安府敏絶為一府冠孝
宗¶知之故令以事至殿中者再瞻相良久喜動色擢知¶
秀州金字牌忽夜下上親札曰海鹽地髙病旱豈¶有水
利可興乎河成至今為腴田還朝命除郎黃㕘¶政不奉
詔王丞相請與大州知鄂州以嫌改江州始¶有旨射鐵
<pb:KR4d0273_WYG_021-28a>
簾公多與金銀鼔舞將士奏藝為諸軍¶第一除度支郎
中侍從夜直上論朝士能否獨稱<md:KR4d0273_SBCK_021-20a>¶公材前後十數内出
姓名知臨安府大臣猶難之進¶太府少卿於是上既欲
驟用公而輒於外庭御史¶遂以為公罪上怒塗抹其疏
幾盡然亦罷公光宗¶語宰相趙某今安在夀皇所囑付
也除提㸃鑄錢¶諫官疏復止知徽州庫錢滿溢寄於外
廊其歸公使¶者盡以代諸縣賦移江西運判除直祕閣
兩浙運判¶敵使張汝方暮發京口礮車雲上風挾浪成
<pb:KR4d0273_WYG_021-28b>
山且覆¶且號夜乙丙公擇金山隈處列炬火累百募人
鈎其¶舟浮栰以濟國信吏白例巻當自正門入公叱曰
汝¶欲葬使人魚腹中乃已耶陞直敷文閣副使憲聖¶后
攢宫復土第勞當遷侍郎公已病歎曰吾昔遇¶孝宗蚤
居此矣今夕陽之照爾潤家可也報國乎何<md:KR4d0273_SBCK_021-20b>¶有力辭而
免慶元四年五月朔卒年五十八八月某¶日葬明州定
海縣太丘鄉啟霞山夫人李氏封齊安¶郡子曰汝鐸承
直郎汝鎔宣教郎知浦江縣汝鄈從¶事郎坑冶司幹官
<pb:KR4d0273_WYG_021-29a>
汝鐀髙州文學汝駉從事郎臨海¶主簿女嫁文林郎錢
芄朝散郎知寧國府張忠恕孫¶男二人孫女四人公為
政速於赴機事常集而無跡¶期㑹不迫而信治財以寛
民或貸放而官有餘資廉¶儉終身不用公庫物在上前
言論率樸透底無枝¶葉上亦坦懷歡笑肝鬲親厚嘗謂
公曰周天下事¶每日須過朕心下一遭留卿相聚正欲
共此不可逺¶去也蓋孝宗之有志於治如此用人必親
簡雅不¶任宰相宰相往往慚沮曰此何以得進同類亦
<pb:KR4d0273_WYG_021-29b>
恥不<md:KR4d0273_SBCK_021-21a>¶預輒譟曰此繇某來也雖疑似無實然卓然被知
於¶人主者地偪而交疎孤外反甚矣故雖一意保持而¶
不勝百計之排斥嗟乎方公盛年使其朋黨比周矯¶揉
以應虛譽則何懼不用而摧殘困折終不能有所¶為者
豈非伸於上而顧屈於下哉其後天子一切¶恭已以事
任其臣舉鴈行魚貫以聽而公於是時亦¶始為任事者
所知然公寧以人主之知受屈於永¶久而不以人臣之
知求伸於須臾此余之所以賢公¶也性專介重執未嘗
<pb:KR4d0273_WYG_021-30a>
曲已徇物薦士尤謹在兩浙或¶請薦沈桯公以桯犯贓
不許在江西薦許中應李肅¶皆善士時所謂偽學畏不
敢舉者也在秀州黃洽為¶中丞薦其所親公聞澉浦監
鎮趙師石之材而未識<md:KR4d0273_SBCK_021-21b>¶也薦而後報曰宜以中丞所親
為後洽大恚故迄其¶去毁公不置嗚呼此又可悲已銘
曰¶
富矣啟霞金碧暾暾四獸維之中可一棺咸曰天造¶樹
以斯原噫余趙公曠度逸羣神往無方豈視之墳¶懿其
<pb:KR4d0273_WYG_021-30b>
遺聲以世厥存嘉定九年二月日¶
　
　
　
　
　
　
　水心集巻二十一
