# -*- mode: mandoku-view; -*-
#+TITLE: 水心先生文集
#+DATE: 2015-09-11 14:12:40.062198
#+PROPERTY: ID KR4d0273
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 21
#+PROPERTY: FILE SB04n0380-021水心先生文集-卷第二十一.
<pb:KR4d0273_SBCK_021-1a>¶
水心先生文集卷之二十一　前集¶
　墓誌銘　章貢&KR0058;諒編集¶
　　　朝請大夫&KR0033;龍圖閣致仕沈公墓誌銘¶
嘉定五年三月朏越明日朝請大夫直龍圗閣沈公¶
卒於是宜人強氏殁十三年五子二女子曰燁曰郷¶
貢進士悼曰嫁承直郎扈武者亦巳卒十二月晦進¶
武校尉傑從事&KR0048;&KR0101;提領所糴&KR0163;門燾迪功&KR0048;監鎮¶
江府東北較務然免解進士王唐卿葬公於開元郷¶
管社山與強氏同藏而使來請銘沈氏自漢以後冠¶
冕名聞之盛代不絶於烏程公六丗祖遇始别居常¶
州至曽祖宗道猶未能以仕顯至王父復考松年及¶
公皆中進士第復爲朝奉大夫松年登太斈爲愽士¶
<pb:KR4d0273_SBCK_021-1b>¶
而公教授處州掌刑工部架閣文字國子録太學愽¶
士樞宻院編脩官兼實録院檢討官祕書丞着作&KR0048;¶
賛讀嘉王府兼兵部&KR0048;官迁起居舎人起居&KR0048;皆兼¶
侍講有位有賢相&KR0071;益章然後無錫之沈始亢其大¶
宗公諱有開字應先少學志其大者張欽夫吕伯恭¶
官京師浙西士不知敬公獨從之薛士𨺚陳君舉客¶
於毗陵公又從之心爲範防物爲經制脉理灌輸而¶
不以文字華藻給口耳之求人視之憒憒而公陶然¶
有以自樂不顧也蓋晚乃奏上舎名朝廷方選舊人¶
使教國子而公在焉竟講下簾重扉深拒未嘗妄請¶
謁留丞相異之喚語揖坐常聳聽移日當是時丞相¶
患淳熈末知名士不採察而沉廢於賤冗數年間抜¶
<pb:KR4d0273_SBCK_021-2a>¶
用幾盡士懽喜誦&KR0003;以爲自趙元鎭陳應求纔有此¶
爾丞相旣得譽於天下而公隂賛密請力尤多天下¶
雖知公𦔳之而莫知其所以進者何人公黙不以語¶
人雖子弟亦莫知也然不恱者固巳忌公及教嘉邸¶
反覆深切尤詳於君子小人之際則忌益甚　上即¶
位欲習知國家事故宮僚二三人日再宣引入禁中¶
賜坐問民疾苦皆非前例所有由是忌者合𫝑相與¶
排公最先罷又以危語中之坐廢斥十年公恬不爲¶
動巳而稍悔寤使知徽州不得巳強起屢求去奉使¶
江東迎吏守門迫公行固不徃復以知太平州遂乞¶
致仕又幾十年年七十九而後卒其居家無酒肴燕¶
舞僮奴衰落終日整坐間行視園中草木所從惟𦒿¶
<pb:KR4d0273_SBCK_021-2b>¶
年乆故南北之過賔及有職任於時者皆辭以老病¶
不見也嗟夫士非不欲自賢也迷謬於趨捨操術之¶
異顚沛於得䘮憂樂之殊壯而合老而悖而得其所¶
謂賢者鮮矣公學不衒於䌓而能守其要及其用也¶
不榮其身而思以𢌿其徒終其老也安以儉退而無¶
累於得三者人之大節而公兼之斯其爲賢也歟銘曰¶
蘇常中間季子所國地卑而爲野&KR0006;無錫之山繚而¶
特水汙而爲澤&KR0006;無錫之泉洌而食允矣沈公以配兹徳¶
　　　宜人鄭氏墓誌銘¶
天富北監在海玉環島上乾道丙戌秋分月霽民欲¶
解衣𪧐忽衝風驟雨水暴至闥啓𦞃没及霤蕩胷至¶
門巳溺死如是食頃並海死多數萬人監故千餘家¶
<pb:KR4d0273_SBCK_021-3a>¶
市肆皆盡茅葦有無起滅波浪中老子長孫無復安¶
宅四十年濮陽李寛知監事民頼其力始就髙燥立¶
棟宇坊巷繩引閭伍鱗次旣滿諸司輒留止不得代¶
凡六年而監市成略如丙戌前矣噫四十年而後得¶
一監官何好官之難遇歟雖好官六年而後集然則¶
以急疾草猝爲功者非虐歟以故李君毎來余禮接¶
不怠君以其母夫人狀授余銘不辭夫人鄭氏徐州¶
人曽祖僅從祖望之皆有名先朝至侍從貴人夫曰¶
朝請大夫浙東參議某丞相文定公迪五丗孫太子¶
少保東之四丗孫既生大家其歸又相門也家法不¶
教而嚴家政不慮而修參議爲奉直子夫人前後事¶
舅姑無違愛子不異庶嫡遇妾媵尤有意參議殁子¶
<pb:KR4d0273_SBCK_021-3b>¶
孫遵其德貴賤百五十人合堂共食令壹而和職分¶
而同新&KR0792;之郊以爲是北方名族能存其舊風可效¶
而行者也夫人卒年七十五葬從其夫子十人得仕¶
者文𪧐與寛也孫&KR0002;曽孫男女壻&KR0002;羣孫壻又數十¶
人嗚呼可以爲衆矣銘曰¶
其衆則増其賢必升夫人之承嘉定八年二月　日¶
　　　寳謨閣待制知𨺚興府徐公墓誌銘¶
公諱&KR0105;字子宜一字宏父温州人有徐寅者相王審¶
知寅之孫薄其官遯於平陽自號處士寅以上無丗¶
次而處士廟於沙岡爲别祖公二大父仲熈世充考¶
迪哲皆以惠愛稱今江南石馬頭百間其所爲也公¶
貴贈迪哲奉直大夫公登乾道八年進士第教授池¶
<pb:KR4d0273_SBCK_021-4a>¶
州江浙後進&KR0018;檐來學宰相曰當爲太學得師徐愽¶
士遷樞密院編修官太常丞　天子親政乆威柄積¶
上臣下多皇恐顧望事惟奉㫖而行公諫曰&KR0002;是則¶
人主日聖人臣日愚　陛下誰與共功　上色荘改¶
論樂制公對宮亂則荒其君驕啇亂則陂其官壞¶
上遽和容受規徐曰卿可謂不以官自惰矣丁奉直¶
憂知徽州　光宗内禪公奏三代聖王有至誠而無¶
權術至誠不息則可以逹天德矣願　陛下守而勿¶
失宰相邀公留公謝曰某方欲勸公去奈何歙縣上¶
妻殺夫以五歳女爲證公疑曰婦人能以一摑致人¶
死乎緩之未覆也旣而實稅於庭死民母及弟在焉¶
乃言我子欠租繫乆不勝飢大呌役者批之墮水舋¶
<pb:KR4d0273_SBCK_021-4b>¶
耳𪧐昔死矣然後保正伏罪併劾受賕吏闔州感動¶
所謂實稅者婺源户餘三萬而逃絶六千其新安還¶
朱郷户稅役十無二三公始令民以干照造簿自實¶
其稅應者蟻集婺源諸大豪不喜謗於朝移提㪯浙¶
西公請訖籍而行不聽公在徽常單行入村落除其¶
賦萬緡山谷叟老具鼓笛侑酒送公泣而别過朝䟽¶
兵民十二事持不下留丞相請付外　上悉鉤摘要¶
語多施行者時方拜右丞相將引公自助延納甚密¶
公曰　上聖質寛平相公宜匪躬恊賛&KR0002;意向有偏¶
禍不旋踵揖而起浙西水利尤重公論其切於時者¶
曰昔下流不䟽而水上溢故鑿直曲港還三江故道¶
開宜興百瀆所以順導下流也惟高亢田徑乃瀦堰¶
<pb:KR4d0273_SBCK_021-5a>¶
之爾昔之言水如單鍔郟亶皆是也今開呉松江下¶
流與宜興瀆屬之海者無慮數十百所異時浦港磬¶
折以趨海今近浦之民多取徑直决蘇湖常秀舊爲¶
澤國比年雨或後至種且不入蓋圍田衆而䟽導多¶
也小人見利不畏其害圍於淺水旣爲高田圍於茭¶
蕩既爲稻田二俱不巳復有下脚始之重陂太半爲¶
土始之良田背水自曬十日不雨農廢作業然且承¶
用舊&KR0003;又将䟽之失利害之實矣故舊田溝澮當濬¶
冶圍田下脚無輒開巳開未塡當捺合今之言水者¶
能行是三&KR0003;則高原舊田還爲衍沃而農不病矣入¶
爲吏部&KR0048;遷右司左司　今上即位遷檢正中書門¶
下公事兼權刑部侍&KR0048;歳不熱半天下宰相以命公¶
<pb:KR4d0273_SBCK_021-5b>¶
吏或夜半𢹂乞米奏至歘起擁&KR0013;燭其重輕量分數¶
應之報下未嘗失時刻進權工部侍&KR0048;知臨安府公¶
嘆曰京師彈&KR0953;如傳餐耳况應辦手掬食也首善何¶
所仰請於　上曰今鰥寡孤獨夜𪧐煖堂寒苦而僦¶
錢無所得臣欲度都門外爲八居養院費大不給内¶
帑皆　三朝恭儉之積　陛下幸圖之　上蹙然曰¶
卿言是也賜貫餘四萬即相地市木㑹有御史劉徳¶
秀䟽罷慶元元年三月也胡紘再䟽責副團置南安¶
軍移𡊮婺州嘉泰元年六月始聽自便乆之復朝散¶
大夫提舉崇道觀二年王師北出以公知江州辭不¶
獲與子渾杖䇿赴郡虜數道迎拒兵&KR0953;江漢姦民乗¶
𨻶謀亂訛言相恐公捕誅首惡字其餓羸恩接賔旅¶
<pb:KR4d0273_SBCK_021-6a>¶
募人於浙東部分練習燒墼築城創輕舠船往來捷¶
疾由复口而下依公爲強虜既去朝廷是公所爲除¶
集英殿修撰㝷待制寳謨閣知建康府兼制置江淮¶
&KR0004;虜圍廬楚不下而歸猶綴濠州以待和時時抄刼¶
與我師遇殺傷相當淮人大驚復迸流江南在建康¶
者數十萬皆曰虜再至矣公晝夜拊循益備禦請專¶
扞敵勿從中御朝廷疑於和戎弗利亟移知𨺚興府¶
黑風徭羅孟傳與其叔羅時忿爭讎殺湖南抑孟傳¶
而右時孟傳怒殺飛虎親兵以叛禍連江西吉贑四¶
州勞於戍守孟傳因土豪以情愬公且乞降公爲列¶
上曰受降非臣事也顧大計宜聽詔許從江西䧏而¶
公巳病旣而賞及兩路公不預也嘉定元年有星隕¶
<pb:KR4d0273_SBCK_021-6b>¶
州之南明日七月朔而公卒年六十五二年十一月¶
朔葬于鳴山夫人宋氏先公卒二子冲迪功&KR0048;渾將¶
仕&KR0048;長女嫁西外宗教林士遜次進士章斈禮㓜未¶
行也公少而異質自然合道天下雖爭爲性命之斈¶
然而滯痼於語言播流於偏末多茫昧影響而巳及¶
公以悟爲宗縣解朝徹近取日用之內爲斈者開示¶
修證所縁至於形廢心死神視氣聽如靜中震霆𡨕¶
外朗日無不洗然自以爲有得也前後執政以國事¶
訪公者告之必盡&KR0004;　光宗疾免到重華而日視朝¶
毋改中外交章論切公旣入諌退見宰相淚落曰¶
上慰納從容然目瞪不瞬而意恍惚眞病也巳盍爲¶
詔四方禱祠郊廟進　皇子嘉王參决留丞相未及¶
<pb:KR4d0273_SBCK_021-7a>¶
用跳之徐村　上使公諭還浙江亭復其位疾終不¶
愈　孝宗崩又不能䘮公與少保呉琚議請太皇¶
太后臨朝扶嘉王代𥙊答羣臣禮幕士取簾幃俟命¶
后自祭奠乃止於是將禫上臨䘮未可知也公憂¶
憤嘔泄卧責趙丞相曰自古人臣為忠則忠為姦則¶
姦忠姦雜而能濟者未之有也公內雖心惕外欲坐¶
觀非雜之𩔖歟國家存亡在兹一舉趙公問䇿安在¶
公以知閤門事蔡必勝授之使同為知閤韓侂胄固¶
請於太皇太后禫之旦嘉王竟立嗚呼當是時謗¶
讟横流而天下之口不可遏矣㣲公定計將使一夫¶
攘&KR0209;而趨然則社稷永安而　宗廟常尊澤施於今¶
者公之大節不可揜也余觀公忠利慘怛能任大事¶
<pb:KR4d0273_SBCK_021-7b>¶
視人如已本無以取嫉於世而世亦無忌公者獨侂¶
胄旣得志則驕肆公靣誨之慚恨故得禍最酷流落¶
十年不復用銘曰¶
古之聞道以身為言開乾闔坤圎方各旋後之聞道¶
以言為身因其巳行筆舌之陳人實不弘狹而易安¶
公胡早悟嬰此百難紹熈訌訌天作閔㓙舉世驚哀¶
莫敢弭鋒公&KR0004;何營裂肝碎腦公後何成宗國是保¶
彼譛人者不祀忽諸𢌿爾枕席詒我泥𡍼生不求榮¶
死不求謚人臣之義惟以自𦤺鳴山高高終風續濤¶
爰居時來𦔳其永號嘉定八年三月　日¶
　　　中奉大夫尚書工部侍&KR0048;曽公墓誌銘¶
公曽姓漸其名字鴻甫建昌南城人曽氏散居江南¶
<pb:KR4d0273_SBCK_021-8a>¶
閩浙仕無不取卿相其别自撫州房居南城者至公¶
曽祖處仁祖度始種殖於學爲儒先生父發用累舉¶
恩監文思院公生未十年徧讀經史黙誦左氏能通¶
舉大義筆下語五六十翁不能爲踰冠三上省以第¶
二人賜及第授承事&KR0048;簽書南康軍判官政纎巨一¶
佐其守值旱饑㳂村勸糶又決獄問囚走旁郡勞苦¶
未嘗辭諸司頼其親巳合議薦之公逡廵辭曰一路¶
當薦有幾不知求何用我曰名孰於先子公曰刺舉¶
不責功實而以名取人縱我急進不愛惜得無反墜¶
棄之乎固辭而免召爲國子正遷愽士祕書&KR0048;實録¶
檢討官時論者方以道學爲僞攻訕出一口公猒之求¶
去得請矣有&KR0116;其不可者留於朝遷著作佐&KR0048;兼考¶
<pb:KR4d0273_SBCK_021-8b>¶
工&KR0048;官求去不巳知滁州㑹新立法不更邑不守邉¶
請主管冲佑觀知興化軍將行文思卒&KR0004;韓侂胄隂¶
執國柄宰相以下升黜在手公不往見故御史程松¶
希指罷公至是侂胄自爲平章軍國事未畢禫而以¶
祕書丞召改著作&KR0048;兼兵部&KR0048;官軍器少監祕書少¶
&KR0101;公以驟遷爲非復求去不許方下詔伐虜直北門¶
者既辭不就将用公公曰吾&KR0004;不與議必用我即以¶
自所爲言者具之詔遂寢又將以公檢㸃樞密院機¶
速文字公復力陳不可又寢連求去侂胄雖不樂然¶
極重公遷祕書監兼國史編修實録檢討官兼權中¶
書舎人自侂胄貴臺諌給舎供𨽻役彈劾封駁皆具¶
檢請命意所欲者指授行之侂胄殊不以望公有論¶
<pb:KR4d0273_SBCK_021-9a>¶
執即時止右史陳子翀歸自泉州衆畏其兇險公曰¶
是嘗無故自言爲察官者今地位巳髙必抗顔據要¶
路肆其噬搏善人無𩔖矣侂胄不敢違爲改一州使去¶
於是女眞雖退而濠州屢擾小使議和乆不決虜堅¶
責正𨺚以前禮賂持論者各懷苟且公雖衍大義載¶
於訓詞扶善警姦得承平奥雅之意又爲改定誓書¶
以存舊體俄而侂胄死素抑奪者多收用而趙彦逾¶
亦在中公爭曰彦逾無預世道興衰何爲於此又将¶
籍故宰相陳自強之家公又爭曰國家本忠厚爲德¶
二百餘年矣豈以自強故薄哉時公巳病於更改向¶
背之際多不合慨然歎息曰天下事止於是邪遂以¶
親嫌乞免且以病力祈去除權工部侍&KR0048;陞史官爲¶
<pb:KR4d0273_SBCK_021-9b>¶
同修撰病遂不愈開禧二年十二月二十九日卒年¶
四十二顧其子曰汝雖貧尚有田宅謹持門户無因¶
我死乞憐於人嘉定二年二月十八日葬于太平郷¶
香山夫人汪氏封恭人子曰頴茂承務&KR0048;&KR0101;福州水¶
口鎭曰頴秀修職&KR0048;新監紹興府苗米倉曰頴敷早¶
卒女之壻曰衞樗某官㓜未行公孚尹明逹旣早慧¶
長益貫研古今出其英華皆有新意方得志於科目¶
不知者以凡人料之謂其馳逐資富貴鮮淟相矜伐¶
而巳而公謙明無傲世之行簡逺無近俗之名未得¶
不願進暫進&KR0186;求退處樂而憂遇變而安當慶元嘉¶
泰間朝衣&KR0018;𡍼炭之羞而以水玉自潔青蠅蒙樊&KR0068;¶
之誚而與鴻鵠偕逝合德引𩔖思深慮長天下以爲¶
<pb:KR4d0273_SBCK_021-10a>¶
賢而宜書死而宜傳惟公也銘曰¶
孰司下人逐死奔生有膏其汙不臞其清是爲鴻甫¶
正性之閑衆攫群攘舒徐其間時雖我𢌿我不時即¶
進怯退勇先義後得終於開禧始於慶元吉士庇國¶
如珠澗淵日之所杲月之所耀不可蓋藏可以並照¶
香山之岡雲木茫茫其年短折其存永長嘉定八年¶
九月　日¶
　　　毛積夫墓誌銘¶
毛子中字積夫髫鬌有傑氣十七八游江淮亂後邸¶
店未復卧起草中時時與小冦遇行數千里知形便¶
阸塞涕泣曰管樂不再生耶夜捕鹿迷失道旦見樓¶
堞矗然合肥城也值帥方打圍戈甲耀日君薦虎皮¶
<pb:KR4d0273_SBCK_021-10b>¶
道旁燔肉煑葵菜浩歌縱飲弗爲視帥揖語大驚延¶
上坐稍長親師友學習今古諸生不能言者盡爲言¶
之復出[沔-丏+丐]鄂得賢豪名世士識别相與懽甚因留門¶
下終身所至專席高論衮衮無對怒馬獨出不施鞍¶
勒或入酒壚慿髙悲嘯衆共怪不敢近荒旅窮肆飯¶
客常滿或閉門䄂手借書危讀經旬月無不通人畏¶
其愽而專也然不得騁於科舉禮部嘗欲第其文又¶
議不合而止余屢諷君年過五十矣氣惰將衰血燥¶
將臞宜返耕築室以順天命無徒取俗子贅疣也君¶
怏怏不自喜尚行游無忌至踰六十度決不偶矣始¶
棄去蔽長松吟小山招隱諸詞哀憤激烈作振衣亭¶
請余記未畢而病嘉定八年五月二十一日以書來¶
<pb:KR4d0273_SBCK_021-11a>¶
曰某自量不在友朋下幸賜之銘抑&KR0045;咏歎之死不¶
恨矣其明日卒嗚呼人之所長世固不易知君之所¶
有人亦不能察也然使其當蹉&KR0760;之年而與之以奮¶
迅之日則必損竒特之行而爲平易之趨矣詎䡖測¶
哉所居瑞安深谷號毛家山以毛姓者二千人祖鏜¶
九十三父驤八十六皆篤學好善稱於郷君自謂壽¶
種故其規圖常寛逺&KR0002;有待然纔六十五娶張氏正¶
而婉生四子允兊兖充二女輯輔再娶康氏一子曰¶
應早夭九年某月日葬瑞峯山廣度寺&KR0098;來速銘余¶
老憒憒下筆未數行耳如附蜩頭眩轉不自支其於¶
抑&KR0045;詠歎之意蓋微矣故所述僅如此然可以觀其¶
大畧也銘曰¶
<pb:KR4d0273_SBCK_021-11b>¶
不設志以㓕命不厚生而薄性古之人哉嘉定八年¶
九月　日¶
　　　徐文淵墓誌銘¶
君名璣字文淵任主建安簿麻溪峒民業鑄兵鬻塩¶
者官窮治群捕因相聚爲逆多殺傷官軍州恐以君¶
將而徃君不用衆但命土人持榜告諭皆散去罪止¶
三人監造貢茶其長欲取於數外君正色曰此人主¶
所以薦天地宗廟非臣下所宜得移永州司理兵官¶
大執平民爲賊冀以成賞君明其無罪盡釋之丞龍¶
溪縣城旁陂舊稱漑萬頃豪黨私以爲田陂浸壞君¶
旣按視即䟽鑿如舊規移武當令改長泰令未至官¶
嘉定七年十月二十日卒年五十三&KR0004;唐詩廢乆君¶
<pb:KR4d0273_SBCK_021-12a>¶
與其友徐照翁卷趙師秀議曰昔人以浮聲切響單¶
字&KR0215;句計巧拙盖風騷之至精也近世乃連篇累牘¶
汗漫而無禁豈能名家哉四人之語遂極其工而唐¶
詩由此復行矣君毎爲余評詩及他文字髙者逈出¶
深者寂入鬱流瓉中神洞形外余輒俛抑終日不知¶
所言然則所謂專固而狹陋者殆未足以譏唐人也¶
得魏人單煒教書法心悟所以然無一食去紙筆暮¶
年書稍近蘭亭余謂君當自成體何必蘭亭也君曰¶
不然天下之書篆籕𨽻楷皆一法法備而力到皆一¶
體其不能爲蘭亭者未到爾非自成體也此論余尤¶
駭之君與余游㝡早余衰甚朋曹益落君将請於朝¶
棄長泰終從余未及而死垂絶怱長歎言爭爭者數¶
<pb:KR4d0273_SBCK_021-12b>¶
聲其妹撫之曰何爭張其目視曰天爭妹又曰天何¶
爭復力疾大聲曰爭名也遂卒嗟夫君之志固逺於¶
利矣豈以名未就而有不足耶徐氏自君曽祖逄祖¶
贈朝議大夫澤爲泉州𣈆江人皇考潮州太守定始¶
爲温州永嘉人君娶劉氏子曰鼎國子學生曰吕八¶
年十月十二日葬建牙郷郭溪銘曰¶
如是而足以名歟則所名何止於此如是而不足以¶
名歟則古之爲名寡矣嗚呼文淵其梘斯銘余之所¶
傳天亦不爭嘉定八年九月　日¶
　　　故通&KR0033;&KR0048;清流知縣何君墓誌銘¶
何君名瀹字叔禹處州龍泉人其爲南城簿明州造¶
船&KR0163;皆以憂不任事後自温州司理紹興府比較務¶
<pb:KR4d0273_SBCK_021-13a>¶
六年而用薦者知清流縣開禧三年八月十五日卒¶
於官年五十六先是夫人冨氏殁三年矣嘉定元年¶
十二月十九日合葬於北里山子一人曰處權轉運¶
司發解進士女之夫曰張希顔君門地貴重盖太傳¶
清源郡王執中曽孫徽猷閣待制志同之孫也父佃¶
官差減猶奉直大夫然君自待如寒人單士未嘗以¶
𫝑加物居官明恕必舉職而不爲苛暴尤恬淡逺於¶
聲利羣從多巳顯而君故常調泊如也將往清流值¶
淮北旣交兵衆勸無行君曰遇患不避義也州檄縣¶
饋軍前獨君能至全椒來安不至也旣而𪧐夀兩将¶
遁走潰卒聚滁河無食譟且亂君以戍兵糧貸之得¶
免虜决逾淮吏焚廪棄積而南或又因以爲利君獨¶
<pb:KR4d0273_SBCK_021-13b>¶
携口券馬草錢五十餘萬歸之緫司守怒扣空篋強¶
拘之緫爲誚諭乃巳虜退守與郡僚留金陵沙上賣¶
酒不敢返君挺身坐黄恱村招散民種稻趣刈麥晝¶
夜暑濕中遂得疾縣人頼君方再造惶恐扶輿醫建¶
康冀其愈竟不起哭而去悲夫自復讎之議出余固¶
&KR0548;&KR0548;論奏謂須家計牢實彼必不可以進而後我可¶
以不退且盟約乆定矣必彼先破壞而後我徐應之¶
不然前直掩而較後曲藩牆优則堂奥揺矣執事者¶
不審輕動妄發未幾勇怯俱弊使据正守義如君之¶
賢者勞苦困極而不得以老死故其喪歸郷人迎之¶
無親踈貴賤皆霣涕雪泣非特其恩厚素感於人亦¶
以君仕不逢失其常所而痛惜之也嗚呼非有&KR0274;於¶
<pb:KR4d0273_SBCK_021-14a>¶
後則何以著君之志而塞其子孫之哀宜處權請之¶
勤也銘曰¶
身都子男&KR0006;家相門往而不還&KR0006;墮時紛故園有茹¶
&KR0006;溪有緡魂乎歸徠&KR0006;無怨呻嘉定八年十一月日¶
　　夫人陳氏墓誌銘¶
夫人陳氏平陽陳營里人嫁同縣林璞二子善&KR0024;善¶
祗二女壻彭表韓原林君田不盈一頃多萊少熟父¶
母老遜其業而林君晝夜誦書攻文髙吟嘯絶不知¶
家事事一𨵿夫人夫人能飾無爲有乆而&KR0002;自然夫¶
之父母安焉其後頻死䘮歳惡田且盡猶力課其子¶
學不怠比寡居而病風濕沉廢逾二十年夫人常順¶
聽無悲戚有勞苦之者欣𥬇彌日得好語而歸人以¶
<pb:KR4d0273_SBCK_021-14b>¶
爲難當是時善&KR0024;經營四方傑材偉工無不師友然¶
尚疑信未決獨夫人以其志許之巳而善&KR0024;及進士¶
第教授無爲軍兵亂人相食俟間&KR0186;謁告視夫人夫¶
人麾使速去曰汝巳出身事君又反顧乎嘉定五年¶
九月某日卒年七十四蓋舅姑夫子不疚其艱而相¶
依以成者固人之常理至於饑羸疾痛不失其善而¶
必與以報者亦天之常道此夫人所以兼得之也夫¶
人並家有鹽亭山阿阜深衍卜者指斗門之北曰是¶
冝冢藏善&KR0024;稅於官十畆&KR0004;光孝寺亦佃鹽亭山在¶
斗門之東由戴家山而北僧以官人所擇必山之勝¶
也因内熱冒爭之曰此吾賜山也旣又曰吾山所至¶
也有司索文書驗視不酬吏取重貨持不肯決僧詛¶
<pb:KR4d0273_SBCK_021-15a>¶
&KR0017;路罵聚刀槊期以死競後二年御史民曹交相趣¶
符移緫緫常平司定以善&KR0024;爲直然後十一月&KR0004;六日¶
葬夫人於山之原嗚呼有是哉夫貲不足以買山而¶
葬於官荒之山此譽士之窮王政所必矜也遁耕織¶
之勞而欲擅山海之冨此異端之横王法所必黜也¶
銘曰¶
徂徠躬耕葬百喪使皆如此訟何當虆梩而揜孰在¶
亡夫人之歸天與岡嘉定八年十一月¶
　　　劉靖君墓誌銘¶
劉靖君名愚字必明太學釋&KR0260;教授江陵府外遷安¶
郷令乞致仕嘉定八年正月十二日卒明年二月某¶
日葬城北仁塘原君行巳恭與人敬節堅而志厲學¶
<pb:KR4d0273_SBCK_021-15b>¶
必是古尤邃講&KR0003;能自淺入深荆人聞者欣朗開逹¶
將校改服以聽在安郷慈&KR0098;得民和旁縣自占季年¶
再倍夫由果求藝皆通方之材非以儒自局也始君¶
甚㓜家零落待我而衣食父死伯不弔疑將祔於祖¶
一夕轝其柩他山哀呼僵踣幾不活者數焉遂羸毀¶
終身入太學凡三中上舎積歳月始升名比脫紵&KR0129;¶
五十餘矣憂患之味早視衆所甘殆&KR0002;辛螫余丞相¶
素知君至是且召用澧守蘇&KR0002;霍諸司楊吕范又爭¶
薦君然自謂逾六十矣髮墮齒折何以驅馳一世竟¶
捨去不顧買宅城南四無垣塹蕭艾數尺嘗展卷長¶
哦醨酒薄羙盎如也垂二十年至八十三而終郡人¶
高其行無不歎惜觀文殿學士何公率嘗同舎故學¶
<pb:KR4d0273_SBCK_021-16a>¶
徒共謚曰靖君明其無競之德可宗於時殁有以思¶
存有以勸也舎法者館學之地也以經任爲限盖有¶
委心歸計於未滿之先矣未有滅跡絶影於旣滿之¶
後也作邑者要路之儲也以改官爲急蓋有因縁屬¶
託於破白之&KR0004;矣未有逡廵退郤於及格之際也雖¶
然道逺俗散而天下無肥遯之士流風所扇既莫不¶
然而君豈異於人哉惟尚徃於招徠之不豫故謂之¶
知耻迎受於筋力之當衰故謂之知命此君之所以¶
自安於古人而今人以爲不及也君之九世祖曰存¶
以上柱國自建徙衢爲龍游人號江潭劉傳緒至君¶
雖宦未顯而德皆餘於隱矣兩娶徐氏又&KR0071;以留氏¶
子曰克曰几曰凡女嫁進士應彌明孫四人女孫二¶
<pb:KR4d0273_SBCK_021-16b>¶
人銘曰　量人而退非曰自晦量巳而止亦其常理¶
有或爲之有或不能是名靖君于後之稱嘉定八年¶
十月日¶
　　　鄭景元墓誌銘¶
景元鄭氏名伯英永嘉人𨺚興癸未進士甲科滿秀¶
州判官調杭州泉州推官母老不忍行食嶽廟禄九¶
年終母喪授寜德縣丞福建提刑司幹官猶不行於¶
是六十三矣遂以紹熈三年四月戊午卒十一月壬¶
申葬西山余家奥原上二子爲仁次求仁早夭女嫁¶
𥙊㓜學李復陳鑑世常病景元&KR0018;氣不屈折故不用¶
殆豪士哉以余攷之景元信道不苟且寧不用盖志¶
士歟方秦氏以愚檀國人自識字外不知有學獨景¶
<pb:KR4d0273_SBCK_021-17a>¶
元與其兄推性命㣲眇酌今古要㑹師友警䇿惟統¶
紀不接是憂今天下以學名者皆出其後也其論議¶
憤發筆寛墨餘佞者禠魄貴者奪色豈血氣爲之使¶
哉然則志也非豪也故事第四人與上三人踵躡以¶
進累日月皆至卿相景元耻自言故甘爲選人最後¶
朝廷以幹官者抜滯淹之一門也景元𥬇曰此冗官¶
爾法當廢省可身踐之乎卒以疾辭夫思其職不利¶
其禄然則志也非豪也自其兄及薛士𨺚陳君舉擅¶
一世臧否號爲方峻景元不然雖閭巷一介之善甚¶
或輩行絶數等未嘗不委曲外比售其聲名家産無¶
十金僮傔單特賔從晝夜集絶刀肺烹蛤蜆&KR0188;橡雜陳¶
之急難窘助扁舟徑往夜半扣門攝衣偕出矣景元¶
<pb:KR4d0273_SBCK_021-17b>¶
果豪耶不以富貴適巳而以貧賤徇人耶故曰亦志¶
而巳矣始行之游陳鄭間後壻鄭氏景元爲余言參¶
政李泰發之孫委禽焉吾顧不敢巳而中第今爲臨¶
海丞景元殁二十三年夫人黃氏卒既合葬時行之¶
以龍圖閣待制知福州書來曰鄭公逺矣宜於此乎¶
銘夫豪與生盡志死不滅立德之本也孔孟所尊也¶
何較逺近哉銘曰　陳代嘗言枉尺直㝷孟氏所訶¶
曰有利心嗟乎景元尺何必枉既定之榮矢而不往¶
以介責身以通恕人餓於西山草秋木春嘉定八年¶
十一月　日¶
　　　東塘處士墓誌銘¶
昔平陽陳巖學能造㣲爲陳君舉徐子宜宻授不幸¶
<pb:KR4d0273_SBCK_021-18a>¶
早夭二公哀傷俾余記其藏時余自都返繚出荆州¶
苃舎倉卒巖弟志崇蹤跡參訊追及余西山重戴拜¶
伏又逼伺婺越兩界乃得以竁志崇詞藻精麗從余¶
乆毎語家人細大&KR0186;噤不吐余竊怪詰其故則長愾¶
淚落曰吾兄銘而吾父踵逝亦有意於子以吾未與¶
土齒也率三&KR0010;遲之遲六七而吾老不堪士矣不敢¶
怠不敢請即死無以見吾父嗟夫余文無用於地上¶
矣豈志崇姑欲慰其父兄於地下而然耶君名瑾字¶
國器由左廂兵馬使十丗爲石床里人床方三㝷平¶
如琢相傳古有異人所爲飲奕也君軒岸沈雄言動¶
未嘗妄旣苦志不酬右書左琴以善娯樂其行常損¶
巳益物種植甚逺積累而可稱紀者衆矣然最著者¶
<pb:KR4d0273_SBCK_021-18b>¶
在東塘&KR0004;縣驛道東北皆行水中漱淖墊沒數十里¶
晨&KR0661;風雨咫尺㫁還往比塘合一縣之力間乞丐大¶
官歴年多猶未備君獨用一家力栽石取底東逹之¶
海閱閏而成堅悍可&KR0282;甚潦不能滛人以爲君徳更¶
號曰東塘陳氏余嘗患世之富貴苟自肥於民無毫¶
髮利益君雖貧賤不爲身計特作此塘利垂無窮可¶
尚巳卒年七十夫人林氏先九日卒林氏淑而知禮¶
事姑九十白首盡敬閨房咨以爲法志崇弟曰德崇¶
二壻曰林萃邵持正既葬君於安仁山二十年而孫¶
男七人皆巳長立孫女三人其二巳嫁而曽孫男女¶
亦三人君嘗以志崇得解恩與修職&KR0048;然不足爲君¶
道而君亦諱不肯當也故題某墓曰東塘處士而銘之曰¶
<pb:KR4d0273_SBCK_021-19a>¶
承於祖而未信付以子而猶疑孫衍曽蕃東塘豈欺¶
嘉定八年十二月　日¶
　　　中大夫直敷文閣兩浙運副趙公墓誌銘¶
公名善悉字壽卿父不尤知横州祖士起武義大夫¶
曽祖仲馴開府儀同三司由儀同至　太宗四世横¶
州&KR0004;入宗學以文占上舎而有武力靖康之難走相¶
州與岳飛善聚兵萬人將迎　二聖雄張河南北巨¶
盗皆避之曰此小使軍也髙宗立以衆歸御營復¶
從飛武昌飛死秦檜奪其兵抑守嶺外而殁公孤憤¶
激發痛横州以投筆自挫束置袍笏不掛身娶婦清¶
江一月誓之樂清舅家賃僧房業舉子夜誦依佛燈¶
或日&KR0628;未㸑履襪穿垢如是三年得京官徃視其妻¶
<pb:KR4d0273_SBCK_021-19b>¶
未及境有蕭某官者同宿漫問李通判安耶曰嘻死¶
矣女嫁宗室流浪音信絕數年矣公𥬇因叙本末蕭¶
驚異後公爲郎而蕭位執政爲上言如此知無錫¶
縣丞&KR0004;有甲板帳錢吏茫昧不能理欠&KR0018;十七八公¶
&KR0024;舊増新常多三四以上知寧德縣邑小易治公亦¶
竟歳無所笞罰通判臨安府敏絶爲一府冠孝宗¶
知之故令以事至殿中者再瞻相良乆喜動色擢知¶
秀州金字牌怱夜下　上親札曰海鹽地高病旱豈¶
有水利可興乎河成至今爲&KR0254;田還朝命除&KR0048;黄參¶
政不奉詔王丞相請與大州知鄂州以嫌改江州始¶
有㫖射鐡簾公多與金銀鼓舞將士奏藝爲諸軍¶
第一除度支&KR0048;中侍從夜直　上論朝士能否獨稱¶
<pb:KR4d0273_SBCK_021-20a>¶
公材前後十數内出姓名知臨安府大臣猶難之進¶
太府少卿於是上旣欲驟用公而軋於外庭御史¶
遂以爲公罪上怒塗抺其䟽幾盡然亦罷公　光宗¶
語宰相趙某今安在　壽皇所囑付也除提㸃鑄錢¶
諌官䟽復止知徽州庫錢滿溢&KR0009;於外廊其歸公使¶
者盡以代諸縣賦移江西運判除直祕閣两浙運判¶
虜使張汝方暮發京口礮車雲上風挾浪成山且覆¶
且號夜乙丙公擇金山隈處列炬火累百募人鈎其¶
舟浮栰以濟國信吏白例卷當自正門入公叱曰汝¶
欲葬使人魚腹中乃巳耶陞直敷文閣副使　憲聖¶
后攅宫復土第勞當遷侍&KR0048;公巳病歎曰吾昔遇¶
孝宗蚤居此矣今夕陽之照爾&KR0243;家可也報國乎何¶
<pb:KR4d0273_SBCK_021-20b>¶
有力辭而免慶元四年五月朔卒年五十八八月某¶
日葬明州定海縣太丘郷啓霞山夫人李氏封齊安¶
郡子曰汝鐸承直&KR0048;汝鎔宣教&KR0048;知浦江縣汝鄈從¶
事&KR0048;坑冶司幹官汝鐀高州文學汝駉從事&KR0048;臨海¶
主簿女嫁文林&KR0048;錢芄朝散&KR0048;知寜國府張忠恕孫¶
男二人孫女四人公爲政速於赴機事常集而無跡¶
期㑹不迫而信治財以寛民獲貸放而官有餘資廉¶
儉終身不用公庫物在上前言論率樸透底無枝¶
葉上亦坦懐懽𥬇肝鬲親厚嘗謂公曰周天下事¶
毎日須過朕心下一遭留卿相聚正欲共此不可逺¶
去也盖　孝宗之有志於治如此用人必親柬雅不¶
任宰相宰相往往慚沮曰此何以得進同𩔖亦耻不¶
<pb:KR4d0273_SBCK_021-21a>¶
預&KR0186;譟曰此由某來也雖疑似無實然卓越&KR0013;知於¶
人主者地偪而交踈孤外反甚矣故雖一意保持而¶
不勝百計之排斥嗟乎方公盛年使其朋黨比周矯¶
揉以應虚譽則何懼不用而摧殘困折終不能有所¶
爲者豈非伸於上而顧屈於下哉其後天子一切¶
恭巳以事任其臣舉鴈行魚貫以聽而公於是時亦¶
始爲任事者所知然公寜以人主之知受屈於永¶
乆而不以人臣之知求伸於湏&KR0119;此余之所以賢公¶
也性專介重執未嘗曲巳徇物薦士&KR0057;謹在兩浙或¶
請薦沈桯公以桯犯贓不許在江西薦許中應李肅¶
皆善士時所謂僞學畏不敢舉者也在秀州黄洽爲¶
中丞薦其所親公聞澉浦監鎭趙師石之材而未識¶
<pb:KR4d0273_SBCK_021-21b>¶
也薦而後報曰宜以中丞所親為後洽大恚故迄其¶
去毀公不置嗚呼此又可悲巳銘曰¶
冨矣啓霞金碧暾暾四獸維之中可一棺咸曰天造¶
𣗳以斯原噫余趙公曠度逸群神徃無方豈是之墳¶
懿其遺聲以世厥存嘉定九年二月　日¶
水心先生文集卷之二十一¶
