# -*- mode: mandoku-view -*-
#+TITLE: 水心集
#+DATE: 2015-09-23 10:24:08
#+PROPERTY: LASTPB  <md:KR4d0273_SBCK_024-1a>
#+PROPERTY: JUAN 27

<md:KR4d0273_SBCK_026-26a>¶
<md:KR4d0273_SBCK_027-1a>¶
<pb:KR4d0273_WYG_027-1a>
欽定四庫全書
　水心集巻二十七
　　　¶　　　　　　　　　　宋　葉適　撰
　　書¶
　　　與趙丞相書¶
某皇恐再拜上書大丞相閤下某往嵗集英之對山¶林
樸野言無可采相公時在政府實㧞異之使某繇¶此有
聞於世雖嘗奉啓陳謝而不敢叙道其感戴之¶私甫還
<pb:KR4d0273_WYG_027-1b>
里舍禍變不測先妣傾喪方痛苦號呼而聞¶相公進位
上宰獨荷重任天下企竦以觀新政某又¶不得以䘖茹
荼毒之餘與縉紳羣士同致其詠歌比¶者免喪不死亦
㡬年矣則又以為州縣卑冗之官不¶宜輙通姓名作文
字以干宰相而自取於僭冐棄絶¶之罪盖相公之經緯
宻勿在於政事之㡬進退百官<md:KR4d0273_SBCK_027-1b>¶在於人才之賢不肖其
功業之著見在於民心而為¶國家長逺宏大之規在於
邪正消長之際固非一士¶之言語能私致其輕重而某
<pb:KR4d0273_WYG_027-2a>
所以輙疎逺自外於門¶下者直欲自明其區區之義而
已顧今日之勢非一¶吐露情欵於相公則區區之義不
足以自明不當復¶以疎逺自外為言者亦惟相公有以
察之某之不肖¶甚矣欲强學也而質不敏欲力行也而
心不逮雖有¶其志而才能不踰於中人顧嘗怛然而内
恐望古人¶而不可復及也今者少師史公以得還之謝
薦達海¶内之賢而使若某者獲與十五人之中主上以
史¶公之重例令審察而使若某者遽在陞擢之數相公
<pb:KR4d0273_WYG_027-2b>
出命廟堂招納英俊而使若某者得以収召而察其<md:KR4d0273_SBCK_027-2a>¶才
之所堪聞命之日慚汗悚仄不能出聲氣盖前日¶之忝
竊科第視其等倫已超越甚矣使不服勤幕職¶嘗試吏
事而遂躐他途以希進取則不惟喪失名義¶而他日之
法令事功疎拙曠廢將有面牆之羞以辜¶朝廷器使之
意而况今之武昌以格待次有問學讀¶書之閒使不能
補治其所不足而驟以未習之學施¶之於用則必有迂
濶不通之譏二者揆之於私無一¶而可此某所以欲行
<pb:KR4d0273_WYG_027-3a>
而不敢也某又復思念史公採¶虚名之譽以足其所薦
而已不必以為眞可舉主¶上之恩相公之命不欲於史
公之薦有所擇而已不¶必以為眞可察而某幕僚得試
吏之勤待次有為學¶之暇可以自守其義而無負朝廷
器使之意則相公<md:KR4d0273_SBCK_027-2b>¶不必責其當至也夫可辭而猶不辭
則人必以為冐¶不可辭而猶辭人必以為矯今未至於
矯而有近於¶冐則以相公長養人才之心而惜其去就
進退之義¶宜不憚於敷陳以聽其所乞也故已具公狀
<pb:KR4d0273_WYG_027-3b>
申省而¶又以其私告相公煩凟皇恐死罪死罪秋序寖
凉伏¶乞爲國自重¶
　　　上西府書¶
某甌粤之鄙人行年二十有五於今世最為不肖雖¶少
曾讀書頗渉治亂而言語遲鈍意向迂濶自度無¶以求
知於當世君子在京逾年未嘗有所詣今者収¶拾廢放
將就隴畆然而伏念天子明聖親御明堂布¶德施教潤
澤海宇猶懼閭閻之隠或不自得於是屢<md:KR4d0273_SBCK_027-3a>¶下直言之詔
<pb:KR4d0273_WYG_027-4a>
招採山巖遁逸之士狂狷朴野之人凡¶天下之大政師
旅刑賦之本末道德法制之先後至¶於宮掖之議民伍
之情宰相之所未及行諫官之所¶未暇言者咸得極陳
於前無有所諱而某雖不肖實¶治其學伏惟執事英傑
俊偉材智特異忠勇並昭¶嘗以再期之年行數千里盡
守上流要塞之䖏今又¶近掌地官不盈月而在右府天
下想望風采日觀盛¶德位尊責厚愛深慮逺然則今天
下之事非某誰實¶言之非明公誰能聽之且盡言而無
<pb:KR4d0273_WYG_027-4b>
利害之心與聽¶言而求盡天下之利害非明公與某而
誰望故願求見¶左右略疏一二惟明公深思之無忽某
聞古之所謂英¶雄豪傑之士者必能見天下之勢故能
因人之未定<md:KR4d0273_SBCK_027-3b>¶以収其權因天下之不足以成其功昔者
光武起於¶聖公假立之中受節濟河羣盗相王成等未
立及鄧¶禹納說則収二郡取河北祀漢配天業侔西京
其後¶昭烈以摧敗之餘寄命新野而羣雄若崩厥角北
面¶曹氏當是之時以爲無復爭矣然孔明一起則河東
<pb:KR4d0273_WYG_027-5a>
合從曹操奔遁劉璋失國連荆益之衆東向以爭天¶下
漢㡬復興今夫天下多才勇敢之士居於可以有¶為之
地而終於無以建立或反以敗亡隨之者此無¶他不能
見天下之勢而陷溺於流俗之習也請遂言¶今天下之
勢夫使民無嗜戰之意而亦無畏戰之心¶外可以立功
而内不失爲無事鄙後世鞍馬之勞而¶坐収三代揖遜
服人之獲此豈非今日之所願欲哉<md:KR4d0273_SBCK_027-4a>¶夫卻藥於瞑眩而
愈疾於至危此亦病者之所願欲¶也然而實難自唐末
<pb:KR4d0273_WYG_027-5b>
五代之禍天下生死於兵藝¶祖因人心之患苦削而損
之其後太宗下太原勢可¶以定燕代而不果眞宗幸澶
淵力可以破契丹而¶不聽乃反黜幣賜金自詘不挍以
懷服之至於仁¶宗遂専以偃兵不戰持守天下當時元
老大臣以和¶親避狄為上䇿學士大夫以因循苟簡為
正論犯樂¶喜之譏成子木之詐晏然自以為仁義之勲
莫能易¶也是故元昊智髙雖號桀黠計其强武曾何足
以方¶冐頓頡利之十一二而吾士馬全盛生民安業然
<pb:KR4d0273_WYG_027-6a>
一¶方有警天下震動羽檄日奏無戰不衂天子為之憂¶
愧太息引咎鎮撫然後少安兵寢事竟則謀議之臣<md:KR4d0273_SBCK_027-4b>¶動
色相賀以為萬全不自知其恥也畏戰無勇之俗¶於是
成矣使其民便於擊刺狃於兵革遂悍而不反¶若秦人
之末世固為非也如使一切不計以求苟安¶侵膚及骨
扶服拜起將成二周之餘俗文武之先君¶固如是乎熙
寜元豐之際始稍變其習思有以振起¶之然天下之心
終以不服至於邪正相非朋黨相援¶大壞極弊以及靖
<pb:KR4d0273_WYG_027-6b>
康之憂女眞小國棄靺羯踰易水¶長驅勾吳之地如入
穹廬之鄉所過屠戮郛郭不可¶勝計而其父兄子弟藍
縷竄伏迄不敢怨若無復有¶血氣之知者又况乃加之
以列淮之守四十年之辱¶也哉厥今天下大義不明趨
身之便偷惰耳目春秋¶之作大雅之廢嘻笑諧謔以為
當然雖有忠良謀智<md:KR4d0273_SBCK_027-5a>¶之士學於聖賢其陋更甚剛心勇
氣無復存矣執事¶以為今日之勢何如也夫以江淮之
弱而兼西北之¶强鼓思退之卒而戰自奮之兵輕腹心
<pb:KR4d0273_WYG_027-7a>
之忠而樂簡¶䇿之䛕求駑駘於千里抱䑕璞以待價此
智士所以¶寒心雖然治亂無常勢成敗無定謀獨往獨
来乃凝¶於神事成功立莫識其門弱可强也怯可勇也
穰苴¶之勝戰已敗之師勾踐之霸奮垂亡之國用今之
民¶求今之治則亦變今之勢而已矣然而非其人無以使下¶
非其言無以諭衆其名不正其詞不順雖作於色發¶於
聲天下猶未從也易敗素者必以紫藉圭璧者必¶以綈
必入巨賈之肆莫能名其器而惟衒其美則萬¶金之直
<pb:KR4d0273_WYG_027-7b>
可至矣今也燦然陳於前人獨邈之而不顧<md:KR4d0273_SBCK_027-5b>¶者何哉且
今天下之患其深大宏逺者某不敢遽言¶也言其所易
知而最甚者亦有三而已朝廷之上陋¶儒生之論輕仁
義之學則相與擯賢者而不使自守¶以高世庸人詆道
以從時舉縫&KR0008;而仇視者盖半天¶下而名實之辨亂矣
夫事有逆順命有禍福為善未¶驗或蒙其尤此時之常
也而天下之人消沮悼慄遂¶以為不復有所就且上有
復九廟安中國之心帝王¶之盛節也而羣臣不能將順
<pb:KR4d0273_WYG_027-8a>
聖意左右推挽庶㡬有¶成而皆以為當一切無事而已
君子則拂之以求名¶小人則悅之以求利積此之患其
本不立其末皆廢¶矣天作水旱地為溝澮非良農之疾
也蟊賊之不除¶螟螣之蕃滋則后稷亦畏之故善醫者
未論疾之虚<md:KR4d0273_SBCK_027-6a>¶實而先察其受病之處儻在於此從而治之伏
惟執事誠有意¶於今世乎方明主虚心以待執事者宜無不
聽則當¶酌古今之變權利害之實以先定國是於天下
然後¶収召廢棄有名之士斥去大言無驗之臣闢和同
<pb:KR4d0273_WYG_027-8b>
之¶論息朋黨之說據嵗入之常以制國用罷太甚之求¶
以紓民力廣武舉之路無限其任保多制科之選無¶必
其記問責州郡以薦士則士林之氣增委諸路以¶擇材
則士卒之心勇四分上流之地以命羊陸之帥¶厚集荆
楚之郊以求宛洛之績仍舊兵之數以嚴蒐¶練耕因屯
之田以代軍輸稍寛閩浙之患無曠江南¶之野重臺諫
而任刺史崇館閣以親講讀遴儲佐之¶材分幕府之寄
凡今之急政要務不待朝夕而行之<md:KR4d0273_SBCK_027-6b>¶者其大略在是矣
<pb:KR4d0273_WYG_027-9a>
而委曲細故皆足以兆治亂之端¶者又不可悉數則又
在篤意以求之平心以思之人¶效其說士程其技則無
遺矣行之不可以不公守之不¶可以不信受之不可以
不廣變已成之弱勢去方至¶之三患推之以年數也而
少康之復夏宣王之興周¶有不論矣自昔中興之功江
左之䇿盖未有髙焉者¶也雖然其所以行此者則又有
三焉一曰誠二曰賞¶三曰罰夫發號出令無有巨小必
思生民之大計而¶不徇乎一身之喜怒是之謂誠愛人
<pb:KR4d0273_WYG_027-9b>
之功求人之善¶舉之公卿之上而忘其疎賤之醜是之
謂賞懲人之¶過明人之惡加之竄殛之戮而遺其忠近
之厚是之¶謂罰執事居得致之位而值可為之時蕭曹
房杜之<md:KR4d0273_SBCK_027-7a>¶流非有他也為之而合行之而至矣某之於執
事未¶之見也執事之於某未之聞也而深言當世之故
遂¶至於此宜若狂且易者然今天下之士其不以得至¶
於公卿大臣為悅者鮮矣不以得至為悅而以利言¶者
鮮矣不以利言而言能盡天下之利見天下之勢¶者亦
<pb:KR4d0273_WYG_027-10a>
鮮矣某不佞自以爲無三者之患而獨有憂世¶之心且
其外不至於不當言者是以遂言而無憚伏¶惟執事思
其所以䖏此而一賜言之否使執事有以¶慰天下之望
而某亦不為失人幸甚¶
　　　寄王正言書¶
某再拜人之所以貴於君子者以其存心也心之所¶存
髙出於道德卑弱於功名旁達扵技藝而微極扵<md:KR4d0273_SBCK_027-7b>¶幽逺
舉無非是心者盖亦博矣然大要皆以社稷生¶民為主
<pb:KR4d0273_WYG_027-10b>
而一身之利害不参焉自昔唐虞三代之君¶子隨世就
功因事用力其存心有小大故所成就有¶厚薄不可掩
也孟子曰有事君人者事是君以¶為容悦者也有安
社稷臣者以安社稷為悅者也有天¶民者達可行於天
下而後行之者也夫所謂天民者¶吾不得而見之矣視
今之士崇飾詐巧造作成敗緩¶則専利於已而急則歸
過於君自以為身之用舍無¶與於君之安危則猶未得
為能事是君也而所謂安¶社稷者尚安能之今夫利有
<pb:KR4d0273_WYG_027-11a>
便扵民而决為之計有¶所不合於衆而勇行之昭然號
於人曰此吾君之所¶欲天下莫能違也然利興而民怨
計行而衆誹社稷<md:KR4d0273_SBCK_027-8a>¶危矣而君誰與安是以昔之君子言
不苟徇必依於¶道事不苟悅必顧於理其所以慨然而
力爭堅守而¶不變者凡皆以為社稷也社稷苟存而君
尚誰與亡¶所謂社稷臣者必至扵此然其干君之所忌
嬰禍之¶所聚亦已甚矣時有變興道有用舍不能以盡
然也¶君子於此則亦盡其心而已所患者才不足以副
<pb:KR4d0273_WYG_027-11b>
其¶心而道不足以周其才果於靖難而於天時人事人¶
情物理之微有所未察則不免以其身與社稷俱斃¶其
發而不中而為仁人義士之所哀若陳蕃李固之¶流盖
患是也夫繇其前以行其志而又思其後以全¶其功亦
可謂難矣伏惟執事才器之剛果學術之正¶大議論之
閎逺脫身亳宋中間越草棘来見天子為<md:KR4d0273_SBCK_027-8b>¶諫官時値朝
廷有大廢置立殿陛上語移數刻奄人¶侍宦股慄失氣
當是時忠義之氣盖天下及其屏居¶田野一室蕭然不
<pb:KR4d0273_WYG_027-12a>
聞國家之論然發言措詞慷慨明¶白語及社稷事輒憤
激流涕其於飲食衣服葢有若¶不得已然者聞之於人
以為今之君子未始見也嗚¶呼非其心之所存何以及
此某一生多難學為世嗤¶誓將去甌閩之上鑿井築室
有以自老於今天下之¶事無所復置其念矣惟其深悲
扵孟子之言而有感¶於執事之意故所願有謁焉伏惟
執事安佚以養其¶身和平以養其心發而中節以養其
言崑崗之炎碔¶砆皆燼則所謂良玉者可不深藏而自
<pb:KR4d0273_WYG_027-12b>
愛乎昨舟行¶過秀州瞻望君子近在咫尺有病不能自
力既去始<md:KR4d0273_SBCK_027-9a>¶大悔故一作此道其區區拜見無期惟千萬
爲國自重¶
　　　與黄巖林元秀書¶
上覆元秀國材二兄尊友姚君俞之行附訊必達忽¶領
来教慰喜不可言也冬中凝沍伏惟侍奉有相尊¶履萬
福侯官事簡而閩中縣多佳非江浙費力之比¶但益入
南非有志者所宜往耳自君舉要覔福倅某¶有此說渠
<pb:KR4d0273_WYG_027-13a>
不以為然今亦從此論也添創屋已畢否¶且喜國材親
事有期見從黄巖来者皆云國材近日¶學問之規模甚
嚴而此訊乃不曾說及何耶向亦曾¶說及子靜事不知
曾記憶否世之所謂無志者混然¶隨流俗頽墮於聲利
而已矣及其有志則又以考之¶不詳資之不深隨其所
論牽陷於寡淺缺廢之地此<md:KR4d0273_SBCK_027-9b>¶自古之所患是與無志者
同為流俗也與二君親厚¶非復他人之比每願相聚數
日講學其所當言而事¶役參差竟不一遂將如之何牒
<pb:KR4d0273_WYG_027-13b>
試俟到官不容不盡¶力有即報矣或因此得早来吳中
豈非幸㑹改習尚¶書甚好取人差寛又省力耳某今嵗
家事勞費又倍¶於前時所謂乆之無間然者外間之說
是誠如此然¶二兄未知其故也新婦曾有娠數月而失
婦女兼後¶生當此艱難百罹内外極覺無意况但業如
此無可¶論者浙西之行已取此月二十八日就道臨期
轉行¶李於妻家一宵鄰舍火作生生之具燔爇略盡尤
可¶嘆笑也某行役兼之灾變頗復擾冗未能别有所言
<pb:KR4d0273_WYG_027-14a>
頃到吳復作書萬先生事㑹萬象先矣恐未易集奈<md:KR4d0273_SBCK_027-10a>¶何
老兄不可不頻惠書餘祝自厚不宣¶
　　　與呂丈書¶
春初因章端叟到婺草草附一書計須呈徹自後缺¶便
弗獲嗣遣實勞詹問仲夏届時伏惟讎挍雍容神¶相萬
福某授徒僧舍凡百麤遣應酬雖無觀書之暇¶然亦務
索居也去冬之書輒自陳道大抵以乍出坑¶谷忽見天
地日月不覺欣躍驚詫過於髙快自接報¶赧益用力其
<pb:KR4d0273_WYG_027-14b>
間乃知天地儘大日月儘明緝熙工夫¶無有窮已其智
愈崇其禮愈卑向時平實之語乃今¶始知味矣更惟有
以進之不勝顒俟同志林百順依¶君舉兄為學志况頗
堅平時願叩門牆而不可得想¶今已獲趨拜當蒙與進
也末繇親承臨風耿耿<md:KR4d0273_SBCK_027-10b>¶　　　戴少望書¶
少望兄足下奉别忽已三改月詹望詹望日来伏惟¶起
居佳勝十日前及陳傅良遇於黄巖說足下决以¶此月
<pb:KR4d0273_WYG_027-15a>
初三日行天下求世外之道欲抵書已無及徒¶益悵恨
昨日里人来知尚因循未果行始在韓丈時¶屢聞少望
此言心謂戯耳不識誠有之少望天下竒¶才於今世不
過數人造物者所庇惜奈何以少得䘮¶一不當意遂為
此等絶世自好蒼莽不可知之事驚¶驚恠恠切計諸公
已有為少望留行者若猶未也則¶願進其愚往時陸惟
忠學内外丹法東坡先生謂之¶曰子神清而骨寒其神
可以仙其寒亦可以死惟忠¶學之每㡬乎成物輒有以
<pb:KR4d0273_WYG_027-15b>
害之則嘆曰吾眞坐寒而<md:KR4d0273_SBCK_027-11a>¶死矣今為足下言不可出之
故不但寒耳古之至人¶未有聞也未有行也必疲筋骨
極精神甘賤役甚至¶侮蛟龍冐鋒鏑竟其死而不知倦
然猶有不聞聞之¶而不行者吾料足下是數者皆不能
盡平時揀求美¶便斥棄酸醎尊夫人賢兄佳愛故曲狥
其所欲耳歩¶行至十里外足弱不能前而反非舟車不
能越鄉將¶遂舍之而去道里甚逺荆襄江淮土俗嗜好
不同東¶浙即不幸一日有饑寒勞苦之間風雨霧露之
<pb:KR4d0273_WYG_027-16a>
氣從¶而乘之疾病且作旁無親黨藥物不至則為之柰
何¶無乃賊其所愛之身失天生賢之意廢於賢母兄之¶
望乎想少望一讀至此可以遂釋前念也列仙者必¶用
心於寂寞篤學於無為已而道充其中大發乎外<md:KR4d0273_SBCK_027-11b>¶是以
旦暮於吳越之區飛翔乎秦漢之郊縱意所如¶無留焉
者足下猶未能充也遂肆然發之摟取其名¶而不思其
難恐力窮氣盡則必有俟之者焉故為少¶望計當杜門
端居危坐深念時用參同契九龠之書¶老氏道德言以
<pb:KR4d0273_WYG_027-16b>
增益其所未定道引關節屏閑思慮¶以逺去少年之習
髙人長者當襲武而至矣僕舊讀¶柳子厚文獨愛其序
送婁圖南極有理使世之君子¶畔其道以從異學勞而
無成者可以自鏡正惟不勞¶而成固與龜蛇木石無以
異耳願足下深思惟忠之¶事而反復子厚之意救世俗
之失正諸子之非明聖¶人之經是所期於少望者鄙言
可聽不可忽嵗行盡¶矣寒苦惟厚自愛<md:KR4d0273_SBCK_027-12a>¶　　　答少詹書
<pb:KR4d0273_WYG_027-17a>
某雖薄多難自少麤聞義理之大方所願守常道不¶踰
乎中庸之德雖其間氣質有偏不能盡合然要當¶修為
充擴勉而中道每見少詹厲志篤意欲一日千¶里未甞
不贊嘆及見少詹欲自負太過慕為豪傑非¶常之行輕
鄙中正平易之論而多為驚世駭俗絶髙¶之語又未甞
不太息也凡所謂豪傑者卓然興起者¶世間常理也君
臣父子夫婦朋友賔主之大倫也慈¶孝恭敬友悌亷遜
忠信之大節也所謂豪傑者卓然¶興起不待教詔而自
<pb:KR4d0273_WYG_027-17b>
能不待勉强而自盡通達無間¶而可以顯仁藏用者故
孟子謂不待文王而興此某¶所以願望於朋友而少詹
若不相信反以不肖者為<md:KR4d0273_SBCK_027-12b>¶隠藏埋伏不能盡切磋琢磨
之道此某之所以疑愧¶而不敢深言也夫不能共由此
道則當各行其志而¶已至於以機變為經常以不遜為
坦蕩以窺測隠度¶為義理以見人隱伏為新竒以跌蕩
不可覊束為通¶透以多所疑忌為先覺此道德之棄才
也爲之必不¶成行之必不遂讀書之博祗以長傲見理
<pb:KR4d0273_WYG_027-18a>
之明祗以¶遂非故不願少詹如此而不敢深言也若少
詹畨然¶相聽信知此爲忠愛之極朂勉之至只循常理
有日¶新之功孔子所謂吾為爾宰也則憂患急難豈有
不¶相告之理乎少詹既未能從人而舍已又疑人之不¶
相與而以為外已所以枝葉横生意見多疑不得與¶一
世之賢者遊於大中至正之途實非鄙野之人敢<md:KR4d0273_SBCK_027-13a>¶有自
外於門下也更望深思詳察某已取此月二十¶九日畢
親平生雖不妄逋負人然就省約中亦自有¶理柑子已
<pb:KR4d0273_WYG_027-18b>
領貺錢二十千謹用囘納窮冬苦寒千萬¶為學自愛<md:KR4d0273_SBCK_027-15b>¶　　　答劉子至書¶
寄示新詩吟玩不能暫釋友朋聞皆為之傳說葢自<md:KR4d0273_SBCK_027-16a>¶風
雅騷人之後占得大家數者不過六七蘇李至庾¶信通
作一大家而韋蘇州皆兼有之陶元亮則又盡¶棄衆人
家具而獨作一大家者也從来詩人不問家¶數大小皆
模楷可法而淵明蘇州縱極力倣像終不¶近似惟韋詩
中有數首全似淵明者江淹作淵明田¶居語若類而意
<pb:KR4d0273_WYG_027-19a>
趣全非今子至以平日研精之深一¶旦悟入自然得其
七八可謂古今至難之事若繇此¶進而不已渾脫圓成
繼兩大家眞為盛矣近世獨李¶季章趙蹈中筆力浩大
能追古人雖承平盛時亦未¶易得然子至遂謂如天機
自動天籟自鳴不待琱琢¶證此地位則其不然如子至
得從来下功深之力有¶今日第其間尚有短乏未堅等
滓垢未明凈者以下<md:KR4d0273_SBCK_027-16b>¶功猶未深也若便要放下隨語成
章則必有退落反¶不逮琱刻把持者矣竊須審詳當使
<pb:KR4d0273_WYG_027-19b>
内外兩進未可¶内外兩忘也雖淵明詩亦自有工拙絶
好者十居三¶四爾蘇州届面多却儘應副得過此亦他
人所不能¶知也其間曲折非紙上可盡¶
　　　答吴明輔書¶
往陳壽老言其表弟齒甚少文墨穎異超越輩流思¶見
未獲也忽承枉示牋翰兼惠篇什意特新語特工¶韻趣
特髙逺雖昔之妙齡秀質其終遂以名世者不¶過若是
何止超越輩流而已哉慰甚幸甚垂諭道學¶名實眞偽
<pb:KR4d0273_WYG_027-20a>
之說書惟學遜志務時敏厥修乃来允懷¶于兹道積于
厥躬言學修而後道積也詩日就月將<md:KR4d0273_SBCK_027-17a>¶學有緝熙于光
明佛時仔肩示我顯德行言學明而¶後德顯也皆以學
致道而不以道致學道學之名起¶扵近世儒者其意曰
舉天下之學皆不足以致其道¶獨我能致之故云爾其
本少差其末大弊矣足下有¶志扵古人當以詩書為正
後之名實偽真毋致辨焉¶更與壽老講求之可也許將
見臨尚俟面盡
<pb:KR4d0273_WYG_027-20b>
　　　上執政薦士書¶
國家之用賢才必如饑渴之於飲食誠心好之求取¶之
急惟恐不至口腹之獲惟恐不盡及其醉飽之餘¶嗜好
衰息方復調適衆味和劑八珍祈懇而後進勉¶强而後
餐其不棄去者寡矣故上有失士之患而士¶有不遇時
之悲至使官職曠闕治功陵夷雅俗隳壞<md:KR4d0273_SBCK_027-17b>¶遺風不接繇
其始用之非誠心善人之類遭厭薄而¶散漫也竊以近
嵗海内名聞之士志行端一才能敏¶强可以卓然當國
<pb:KR4d0273_WYG_027-21a>
家之用者宜不為少而其間雖有¶已經選用不究才能
嘗預薦聞未蒙旌擢亦有已罹¶憂患恐致沉淪既得外
遷因不復入以一疑而傷衆¶信用浮華而傷實能又况
其自安常分無所扳援復¶貽頽年永絶榮進者乎每一
思之深切痛悼伏惟丞¶相國公晉當國柄所宜察饑渴
飲食之時體盡誠好¶士之心急求力取博選亟用以為
國本民命永遠之¶地以報明主之遇以塞多士之責某
等見聞所親不¶相為比所愛不相為私疎以公相信遠
<pb:KR4d0273_WYG_027-21b>
以義相招昔¶班固奏記東平王蒼薦者六人為國得才
不專幕府<md:KR4d0273_SBCK_027-18a>¶而蒼納之裴伯為李吉甫疏三十士吉甫藉
以舉用¶而當時翕然稱其得人某等濫膺朝列叨竊禄
食常¶愧聽聞短狭知賢不多無以裨補萬一不勝慚愧
謹¶自陳傅良以下三十四人冐昧以聞伏候採擇¶
　陳傅良劉清之勾昌泰祝環石斗文陸九淵沈煥王¶
　謙豐誼章頴陳損之鄭伯英黄艾王叔簡馬大同吕¶
　祖儉石宗昭范仲黼徐誼楊簡潘景憲徐元德戴溪
<pb:KR4d0273_WYG_027-22a>
　蔡戡岳甫王柟游九言吳&KR0008;項安世劉爚舒璘林鼐¶
　袁謇廖德明¶
　　　奏薦滕賢良¶
臣聞國家之求材因其欲進而與之進則臣職修因¶其
欲退而與之退則士節勵二者皆於治道有益而<md:KR4d0273_SBCK_027-18b>¶退為
難能臣伏見平江府布衣滕宬權知三省樞宻¶院事康
之孫少有絶識文行兼茂外示淳樸及與之¶斟酌世故
動中機微淳熙中以賢良召閣試肆通為¶考官排沮孝
<pb:KR4d0273_WYG_027-22b>
宗惜之降㫖再試會内禪而止比嵗近¶臣又加論薦士
人歎息以為近世科目淹乆無如宬¶者而宬亷靖自樂
不競不絿年踰五十絶意仕進蕭¶然一㕓甘於退老迹
其清裁可以範世臣愚伏望¶聖慈念孝宗延登之勤嘉
宬操行之美特賜一䖏士¶名目以旌冲尚臣干犯天威
不勝震懼伏候勑㫖三¶月一日奉聖㫖賜亷靖䖏士¶
　　啓¶
　　　賀葉丞相<md:KR4d0273_SBCK_027-19a>¶
<pb:KR4d0273_WYG_027-23a>
伏審誕敷明命寵陟上台宗社所臨獨當眷貴之厚¶臣
工是式庶㡬觀聽之新伏惟慶慰國家若稽治本¶灼見
俊心考其盛衰之原必關用舍之際三傑未臣¶於髙帝
秦項方爭十夫既翼扵成王商奄斯剪雖異¶世每煩於
興嘆而並時嘗患於不遭惟管仲之相齊¶與孔明之佐
蜀皆以偏隅之地坐収强霸之勲盖上¶之相信無枘鑿
之乖故已得專行有符節之合事罔¶間以儒陋之學功
不逾於素定之謀維時眞人勃興¶昌運亟更元宰卑房
<pb:KR4d0273_WYG_027-23b>
杜而不庸夢想天民宜稷契之¶自至伏惟某官器鍾嵩
岳之厚才配唐虞之難從容¶煩亂之中有如踴躍功名
之㑹動中事㡬體坤順以¶承天躬謙勞而接下遹樊子
男之服入均卿士之尊<md:KR4d0273_SBCK_027-19b>¶漕輸江淮屛翰吳楚擢叅華近
宻契聖神地官兼掌¶貳之隆政府歴東西之峻未能獨
任容有累於設施¶命以仔肩固顯示於德行方今内康
四海外摠六師¶劉晏得君財苟匱而何患吉甫任政官
雖冗而自清¶欽聞卓異之居一洗因循之陋某衰舛自
<pb:KR4d0273_WYG_027-24a>
屏欣幸兹¶深外合縉紳之公言内慰鈞陶之私願不腆
緘謄之¶敬莫伸庭著之儀怩喜兼懷敷陳奚既¶
　　　賀龔參政¶
伏審獨申上㫖叅貳國鈞渙號初頒交慶仁人之用¶尋
綱肆舉益振本朝之尊伏惟歡慰切觀賢俊之所¶立無
如出處之最難自其養望於具僚之中則有致¶身於上
宰之意苟惟達志建國無窮之基庶㡬得君<md:KR4d0273_SBCK_027-20a>¶俾民與被
其澤自期甚厚成效罕聞時益變遷既乖¶所學之素事
<pb:KR4d0273_WYG_027-24b>
乃叢委或違應務之周而又氣不足以¶行其言節不足
以徇其道黽勉積禄沉酣奉身功名¶之垂逝云邈矣社
稷之固將何諉焉然物之萃者勢¶必升隂之剝者陽必
復天地交泰君臣㑹通是生命¶世之英出任天下之重
某官德博而道大體備而用¶全元化運於四時莫測機
緘之際善馭調於八駿靡¶勤䘖勒之勞屹然公輔之資
蚤著諫垣之日惠流舊¶楚聲冠中都民具十年之瞻帝
求一德之賚果發大¶議分别忠邪多舉訓詞旁招俊乂
<pb:KR4d0273_WYG_027-25a>
豈徒因陋就簡襲¶制度於漢唐之餘必將拓土開疆復
版籍於祖宗之¶故竚超鼎鉉大布甄衡某頃叅御史之
僚老領偏郡<md:KR4d0273_SBCK_027-20b>¶之乏茫茫其遠深愧大夫之從㫁㫁無他
尚冀黎民¶之保忽聞新命喜倍常倫木德方亨水行未
殄伏乞¶為時自夀少慰羣情¶
　　　謝宰執登科¶
羣士並進未知孰賢特恩所加忽為異等下有慚於¶朋
友上或累於朝廷惟先王度德以任官司徒命鄉¶而論
<pb:KR4d0273_WYG_027-25b>
秀必使行義已著天下豫知其人然後車服肆¶頒國家
始賴其用固無以動世俗之耳目斯可以為¶治道之楷
模科舉之興古今殊制考之以無所統一¶之言語寄之
於不可測度之權衡靡人不求惟藝是¶擇雖復方州論
薦宗伯選掄以至親煩明主之尊屈¶訪大廷之問防隄
最宻謂非不肖之可容條對甚多<md:KR4d0273_SBCK_027-21a>¶庶㡬實才之出此猶
且士無定品家有冀心方其想¶望扵進讀之時側聽於
傳呼之際曾莫識其素守遽¶超越於輩流市井嘆驚鄉
<pb:KR4d0273_WYG_027-26a>
黨夸耀習慣既乆見聞謂¶何况如某者少經歴於賤貧
學不專於師法悔尤未¶盡禄仕為難是以私自退藏甘
心農役之賤復無田¶里可供公上之求雖黽勉而應書
每旁皇而却顧不¶謂錫以過分之寵㧞於偶然之中集
衆人之所榮為¶一身之厚愧始迷弗悟徐揆厥繇此盖
伏遇某官蹈¶履中庸左右皇極聖賢相遇持守康寧之
基忠厚成¶風力行寛大之政思皇多士減造在廷以為
篤意扵¶舉賢未若無心而得俊遂令凡陋致此叨踰某
<pb:KR4d0273_WYG_027-26b>
不敢¶恃以自强因之有立追觀前輩之盛莫匪能臣之
流<md:KR4d0273_SBCK_027-21b>¶豈伊勲庸可踐軌躅尚庶㡬於十一以報答於萬分¶
　　　上趙運使¶
文字為官已逾望始邦邑至重互忝命書稽參功緒¶之
成周知貢賦之等上䝉計使式厚民生伏念某自¶知之
愚舉世無取少而干禄本場屋之空文誤薦虛¶名覽周
秦之藏史未甞試吏自請便親假榮渥之若¶斯葢超踰
而已甚然而州處甸官之外地當甌粤之¶窮取金於山
<pb:KR4d0273_WYG_027-27a>
嗟鑛鏷之既隠食鹽於海嘆滋味之不¶充善政不施得
財何所此葢伏遇某官身為權量道¶筦盈虛益下而惠
之以仁正辭而設之以義眷六飛¶行幸之所而供億兆利用
之原國取具而人不勞生者衆¶而食常寡是用廢舉官
吏肅振紀綱不專責於有無<md:KR4d0273_SBCK_027-22a>¶姑務戒其苛虐坐令疲懦
盡力撫綏昔周三監厥有¶保惠之道緬惟漢使始專刺
舉之權古人與稽何逺¶之有¶
　　　上苪提刑
<pb:KR4d0273_WYG_027-27b>
外君之始領郡過優延見吏民周覽風俗共惟大使¶繄
時上臣姑願察其愚衷敢自飾於辭令伏念某少¶而朴
陋發憤藝文迄無寸長可當世用頃叨中秘之¶論定許
以便親而告歸休其數年之勞假以一城之¶守䝉恩若
此思報謂何然而以嵗計功曾何日月之¶積引經泥古
不求法令之師邈為山谷之生食於草¶木之實嗟猿&KR0008;
之與取尋刀斧而相仇仁義未明寛¶猛交病息爭而治
無訟為難此葢伏遇某官首公以<md:KR4d0273_SBCK_027-22b>¶身惟義為質弟兄師
<pb:KR4d0273_WYG_027-28a>
保俱為天下之望人門戸儀刑¶方觀天下之論道周行
江漢親至鄉閭比出六卿復¶使三輔深知上意之所向
常持中興以與民豈惟伏¶念於囚辜盖嘗教誨其官屬
有所庸𤨏敢不奉承助¶成必世之仁以靖一人之獄過
此以往未知所裁¶
　　　上張安撫¶
載㳙良日祗合左符受要㑹於司存上起居於大府¶顧
憂忝冒有愧趍承伏念某學朴而無竒行訐而遺¶俗圖
<pb:KR4d0273_WYG_027-28b>
書之館猶或採其虛名民社所關切非利其所¶據乃眷
古括為今近州文物聲名沾漬已乆山川風¶雲夷險不
除惟其險而難通是以淳而寡訟哀此淳¶篤稍寛&KR0742;轡
庶㡬從容有補萬一此葢伏遇某官逢<md:KR4d0273_SBCK_027-23a>¶世以泰保能以
謙先王勤勞固已載之彛鼎後嗣賢¶業兹益大其烝甞
為帝信臣鎮國東屏奎文寳訓侍¶天日之粹容錫盾琱
戈增郊畿之重勢豈惟寵極而¶人不忌抑亦民信而政
易成矧是屬城有不成德葢¶方伯之職王政相維世室
<pb:KR4d0273_WYG_027-29a>
之卿所見者遠教其不逮¶恃以自安區區之心斷斷若
此¶
　　　上韓提刑¶
誤頒恩典弗量智力之堪方懼譴訶已及政刑之謬¶有
嚴王命肅告使臺伏念某才短易窮事劇難勝自¶頃塵
於仕籍乆叨領於書林忽被郡除莫知事本惟¶法令制
時之要而經術飾治之餘二者之間乆焉難¶居一成不
變無乃過中眷惟山谷之窮民亦有父兄<md:KR4d0273_SBCK_027-23b>¶之善意爭訟
<pb:KR4d0273_WYG_027-29b>
差簡可使向方鞭撻過多祗傷和氣顧¶如不肖難以論
兹此葢伏遇某官以義行仁本身及¶物天姿仁恕宜委
重於事權世故通明莫致文於欺¶罔王都而近浙水以
東億萬維民動息待命方冕旒¶之興嘆輒殿省之所親
吏多侵寃人則奚罪仰遵寛¶大麤免滋章操造父之䘖
轡疾徐不失蹈公輸之規¶矩巧拙可施過此以還未知
所措¶
　　　上陳提舉
<pb:KR4d0273_WYG_027-30a>
昨奉詔恩許承人乏拙無他斷賤不獲辭惟日之良¶上
事如式伏念某學無通變之益生稟遲鈍之資筮¶仕之
初以身自效悔不更於州縣已叨寘於朝廷行¶誤擇以
及兹恍不知其所措矧是古括素稱陋邦金<md:KR4d0273_SBCK_027-24a>¶鐡所藏有
山脉夷傷之患魚鹽通饋仰海潮枯竭之¶餘分財扵鄰
無他自食靖言補報之萬一敢復聚斂¶於毫釐此盖伏
遇某官誠明粹和剛毅篤實大音不¶震律吕既調元氣
無私草木自遂自懷乾道之御史¶上繼先朝之巨公信
<pb:KR4d0273_WYG_027-30b>
道益堅得名甚寵臨遣之際上¶意可知盖京邑之為恩
振根本而益厚愛惜官吏使¶各極其所長濶略簡書非
務出其不測况辱趨承之¶舊倍深傾盡之誠過此以還
未知所措¶
　　　上李簽院啓¶
伏審顯膺制命榮總樞庭儒者得時天下幸甚切以¶右
府本兵之地六師平國之威制牙璋玉節之符董¶熊士
虎臣之用智其䇿畫必將難任而易疑詭以勲<md:KR4d0273_SBCK_027-24b>¶庸亦或
<pb:KR4d0273_WYG_027-31a>
邀功而生事繄上㧞舉係時翕張博觀前世¶之用人無
若本朝之中道肆擇通儒之俊使知秉義¶而養威擢於
屢試之餘欲其更變而明審望實既著¶姦宄自消然以
仁而遂其謀允文而奮於武兼兹二¶任厥惟艱哉自非
才德之全莫寄安危之大某官易¶簡而知險阻清和而
化寛亷赤璧黄琮上禋穹昊豫¶章文梓表立明堂庭爭
犯顔凛純忠之外著燕居若¶怯薿沈勇之内昭赤心佐
主華髮在服甄才冡宰九¶等定人物之評勸學經筵六
<pb:KR4d0273_WYG_027-31b>
藝致帝王之用除書甫¶下士論已傾謂當彚進之時匪
特逓遷之舊宜更新¶扵百度以震懾於四裔某比接周
行嘗陪末議忽聞¶超序倍切忻愉葢神兵在於不爭而
太平見於無象<md:KR4d0273_SBCK_027-25a>¶式欽竒略自慰頽齡¶
　　　與交代啓¶
講學丘園居昧論交之素佐刑畿路契敦展事之先¶在
疲懦之所蒙固依承之甚幸共惟交代某官器質¶方雅
才識敏明恢舊德之名家擅能官之美譽宜膺¶專任快
<pb:KR4d0273_WYG_027-32a>
剖決以無留尚俾屬人豈徊翔而有命既屢¶申於疑獄
乃多積於隂礽發迹自兹亨途何遠¶至如某者未堪從
宦徒玷䇿名叨被近除非官序之¶當得俯將就職量分
義以自慙智者之後利于因循¶拙者之初鈍而難習或
可施於警告願勿棄於疎庸¶方戒寒凝倍綏德履¶
　　　代人上書(附/)
某投迹山林居閒嵗乆今者祠禄滿罷又當造朝方明
天子登拜二三大臣作新庶事以圖中興天下更易觀
<pb:KR4d0273_WYG_027-32b>
聽庶㡬成效少補萬分而某昔者盛年志銳喜論世事
比及晚暮心志彫落又以未嘗施用撫已自疑輒布所
聞幸垂采擇葢天下之計遠有在於疆界之外則不可
豫言近在閫奥之内則不足深論惟其牆垣之固障蔽
所加若舍而不營則内外俱䘮其或經畫稍定防變既
周内可以安國家外可以滅讐敵詩曰自堂徂基自羊
徂牛鼐鼎及鼒此言行之有本末而施之有次第然而
當世之士於凡逺者則或侈大其說以為竒扵凡近者
<pb:KR4d0273_WYG_027-33a>
則亦苛碎其詞以為切至扵所當後先衆所共知則反
以爲古今常談文墨之舊事因循掩覆受患已深誠恐
垣牆頽圮障蔽有缺空言曼衍至計莫施則天下之事
所損多矣伏惟相公留聽而深思之不以為熟爛而無
取也游士大夫爭爲恢復之說乆矣言東事者則曰取
魯取齊言西事者則曰取秦取隴又自淮直北以至京
師自襄陽指武關𢷬河中以抵函谷甚者欲遣間刺招
熟戸納豪傑繞海復出以結逺夷藩落之援其日夜思
<pb:KR4d0273_WYG_027-33b>
索惟恐不精若此者其所謂在疆界之外不可豫言者
也天下大事廟堂之上當有成謀豈容紛紛苟爲虛論
抗顔髙議朝往暮隨無所責成徒亂人意勿聽可也若
乃興利之臣轉對之日所謂閩浙湖廣之間更易茶鹽
稅役之法至於創建官司網羅遺利鑄山煑海無所不
言向者禦盜之畫遍及内地烽燧相望煩擾無益某以
為若此者皆閫奥之内而不足深論者也朝廷法令之
大備每患太煩利已窮盡不可損益舉其大槩惟在弔
<pb:KR4d0273_WYG_027-34a>
民區區之談謭刻過矣相公宜聽而置之不宜聽而行
之也若執此二端已得其要則規摹可言政事可修惟
是垣牆障蔽之地未有條畫夫兩淮國之牆垣江之障
蔽也宜在過為防慮嚴設捍衞而觀今之所以措置疆
界不知其何故也三國爭利南北戍守尺寸之地莫不
建城築塢坐分要害今其遺址具在䇿書爰自通和之
乆例作尋常州郡一差遣廬楊置帥僅存虚名列城具
官厚祿坐食其間貴人子弟因縁請託遂為饋遺脯醢
<pb:KR4d0273_WYG_027-34b>
之地不惟措置未盡其術而邊政日以隳矣且夫障蔽
厚則室家完牆垣固則外患息紹興三十餘年江淮無
一日之政故逆亮驟来而江左震動人不自保此淮不
固則江不安之驗也且其地廣人寡平野莽然朝廷屢
議勸耕固甞經理夫農田之政非有他巧止在委任朴
厚英茂才力之士堅乆盡心若民得安居土壤盡闢則
有増稅之利若官自募人耕作則儲米窖穀倉廩盈積
可以待外敵之變而無倉卒艱匱之憂前人施設皆有
<pb:KR4d0273_WYG_027-35a>
成效今但止於間遣命使或乃暫付守臣至有給空名
告身奪農人牛具犂伐之地草莱隨長立意苟且兒戲
是同信妄人之浮言求一成之定計如此則其土不可
得而食民不可得而居險要不可得而守實藩籬以安
内地其勢不可得而成也故願相公惜之重之不以為
常人之所共知而加忽不以為朝廷之所已行而不問
謂當别為修畫參考古今選擇能臣専一委任至於二
路大帥不可止縁虛名無所節制必與支郡相臨相統
<pb:KR4d0273_WYG_027-35b>
貴令脉理貫通士馬防戍招懷撫納咸聽號令雖不能
盡如前世舉以付之其人猶須乆任五七年之間俾有
績狀乃令代易若乃初耕之䇿不可外選使人客寄其
地勢力孤弱心志暌乖難以責功易以敗事惟當精擇
賢令俾滿十年自然土壤盡闢富實可考如使幅員千
里粗有成規隱然垣牆外禦牢宻自北而南江左固無
可慮自此而北中原然後可圖聖上方且倚留於二三
大臣欲令見功成筭近在嵗月惟願務實而行不至汗
<pb:KR4d0273_WYG_027-36a>
漫而無統也某来下郡聞見寡淺自念不可以見相公
而為是書生之談論固不足以動心而役慮矣雖然天
下之計有决不可易者則又安可諱避而不稱一日有
事起而謀之其可及乎執事毋以督過幸甚
　
　
　
　
<pb:KR4d0273_WYG_027-36b>
　
　
　
　
　
　
　
　水心集巻二十七
