# -*- mode: mandoku-view; -*-
#+TITLE: 水心先生文集
#+DATE: 2015-09-11 14:12:39.967314
#+PROPERTY: ID KR4d0273
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 19
#+PROPERTY: FILE SB04n0380-019水心先生文集-卷第十九.
<pb:KR4d0273_SBCK_019-1a>¶
水心先生文集飬之十九　前集¶
　　　　　　　　　　章貢&KR0058;諒編集¶
　　　太府少卿福建運判直寳謨閣李公墓誌銘¶
故參知政事呉興李公以誠信質直事孝宗時天子¶
念討虜報&KR0311;功緒未驗晝夜耿耿他執政多迎前趍¶
和退即覆&KR0077;異辭上固不快獨公謂機㑹難猝致本¶
根當牢持諸所興爲不宜以空意忤敵公&KR0059;懇切始¶
末至到上感公忠實乆而順聽然後大言迎附者稍¶
復衰息風俗浸向淳厚而自淳熈接内禪二十餘年¶
天下安樂無事中外謳歌至仐由公發之也兩預政¶
終不取相位退歸僧榻食纔數溢米蕭然永日風操¶
絶俗逺甚三子伯尚書季侍&KR0048;中子官差不遂猶至¶
<pb:KR4d0273_SBCK_019-1b>¶
卿少皆有業尚名稱着於世而諸孫材賢矣嗚呼教¶
以約而𩔖者衆受以薄而與之豐天非偏厚李氏盖¶
亦其理然也余不及從參政後而與三子躡履迹於¶
朝㑹少卿之孤仁本以銘墓来請因&KR0060;用常所論叙¶
者爲書首少郷諱浹字兼善有夙成之度少㳺太學¶
諸生畏其能授承務&KR0048;監淮西恵民局復鎻㕔試禮¶
部詞𦤺&KR0606;特有司異之曰執政子也嫌弗敢上親友¶
交唁公公嘆曰吾既仕矣學有大於此者科目何爲¶
自是不復求試盡取諸書徧讀其興壊因革一代之¶
制别自成編而&KR0057;好左氏爲作廣誨蒙曰衆寳所藏¶
也獵而有之在我矣歴幹辦軍噐所國子監書庫官¶
書庫在十年外喜曰積是&KR0010;月足以寜吾親矣期至¶
<pb:KR4d0273_SBCK_019-2a>¶
猶不忍行叅政曰不然仐二孫巳長家問旦莫及而¶
爾兄弟結綬京師吾意其少慰公謝勉出監六部門¶
軍器監主簿太府丞大宗正丞再知嚴州不行&KR0004;公¶
在軍器&KR0101;言造㑹子者二百人放作則散處于外稍¶
乆則兊賣名役恣其自便誨其爲姦冝置營區聚老¶
而後代死而後収及外府又言四弊戮僞造一也立¶
營房二也戮綱出峽重其防禁無使售易三也暫止¶
印造或岀内庫錢收換樁管以救低折之害四也於¶
時㑹孑法未敝而公之䇿如此改知徽州尋提舉浙¶
東常平㑹稽督零稅急械繫滿府縣值公攝帥盡釋¶
之士民歌呼义手至額曰真李叅政児也以兵部&KR0048;¶
召樞宻都承㫖蘇師旦𠋣&KR0096;利傾天下士公獨不往¶
<pb:KR4d0273_SBCK_019-2b>¶
師旦病之或曰可餌而致也遷樞宻院檢詳文字公¶
固不往晨入局㑹楫而巳師旦怒愬於專國者徙将¶
作&KR0101;既而自爲節度使賀客成市公又不徃專國者¶
竒之曰是&KR0018;氣有守可尚巳遷太府少卿公建言治¶
世黜虚而務實令挾虚競僞者醖成北伐之議邉事¶
既壊矣尚多夸詡以悞朝聽詆虜則以强爲弱以銳¶
爲怯譽巳則以無爲有以少爲多上玩下怠施置莾¶
鹵&KR0178;禍不可測願親札邉臣毋得以不根無實之語¶
輕&KR0186;来上他日白事宰相又面諭之於是專國者亦¶
怒公因力請外除直寳謨閣福建運判在職二年孳¶
孳爲民蘇謙者建之兇豪兵興席隅官𫝑以殺人取¶
賕賂屢移獄矣言路有爲道地者使刑部諭公以建¶
<pb:KR4d0273_SBCK_019-3a>¶
儲赦貸之公曰隅官&KR0101;臨也受財枉法也庸可赦乎¶
不許刑部吏朱書符端曰臺諌意也勿誤公大駭凾¶
具奏爲吏借臺諌以令者舉朝壮其爲竟投謙嶺外¶
而召公還然卒排笮誣讕寝其命公殊自喜别墅有¶
寒泉脩竹留居之以嘉定二年十一月二日卒年五¶
十八三年九月十一日葬餘杭縣茅山夫人施氏潘¶
氏贈宜人四子曰仁本通直&KR0048;新知南陵縣曰仁方¶
承事&KR0048;前知仁和縣曰仁表迪功&KR0048;新海鹽主簿曰¶
仁元通仕&KR0048;五女迪功&KR0048;前烏程主簿張端節從政¶
&KR0048;新嘉興府司法余㮤迪功&KR0048;&KR0123;州龍泉主簿張恢¶
承務&KR0048;監江東緫領所藥局蒋杞爲其壻孫曰熈曰¶
勲公文出新意作生語緻宻簡雅無刻露之態四¶
<pb:KR4d0273_SBCK_019-3b>¶
六絶去數十百年体裁切對順偶有&KR0002;自然圎行方¶
止不拘定質詩騷&KR0057;清婉其餘弄筆率就皆有義趣¶
讀者雖貴珍莫能定其價而公亦深自櫝藏雖子弟¶
不覿也逺齋公燕居之齋也故公自記之其言曰心¶
逺物也利害得䘮欲惡&KR0002;一塵之起其前逺者隔焉¶
心盖近物爾吾懼其然也揮斥剔抉使夫塵者不立¶
而吾之逺者日充充而至於無所終極方寸之㣲而¶
有不可勝用矣嗟夫人常求所以恱是心者未嘗知¶
所以病是心者方将與利害得䘮欲𢙣角立而並行¶
且竭力以奉之不暇焉有以是爲塵而隔吾逺哉又¶
烏有揮斥剔抉使是塵之不立而充吾逺也然則公¶
能求所以病是心者而治之矣其能難進其能易退其¶
<pb:KR4d0273_SBCK_019-4a>¶
立徳深其去姦果仰能承其先俯能訓其後非偶然¶
致者文字之工不足爲公道也銘曰　彼門地者發¶
身之秒彼詞華者得名之小賢哉兼善清明自躬飬¶
心有本聚學有宗其在本朝傑出特立其在四方護¶
善鉏𢙣豈不富貴視若一塵我爲悚然思見其人苕¶
溪千里湛其止止我不見&KR0006;庶㡬在此¶
　　　中奉大夫太常少卿直祕閣致仕薛公墓誌銘¶
&KR0004;公由少奉常領祠官至再焉未七十屢自請以直¶
祕閣致仕家有司馬文正公真率約接舊事率年及¶
六十者行之余亦預往公園池不多而花草踈闊㳺¶
止自在樓甚低小而江山𨼆約可識書𦘕精麤雜而¶
&KR0026;者各有取惟灵壁石舊物也相與考撃爲樂如是¶
<pb:KR4d0273_SBCK_019-4b>¶
&KR0010;一徧不幸客衰殘多病相&KR0071;死數人諸公悲痛自¶
爲集錫麻帶絰而哭吊者避席曰真率翁来矣余因¶
戯謂是率者率八於死而非以難夫老也既而公亦¶
病真率竟廢嘉定五年正月二日公卒年七十四十¶
二月壬午葬清凉山嗟夫豈天於閑退之樂不輕與¶
而昔之壽考強力特偶然聚而非可齊耶公諱紹字¶
承之其先自河東徙閩長溪有令之者仕唐至右&KR0024;¶
闕人以其亷號其居廉村㢘村之後爲永嘉人薛氏¶
大於永嘉三百年矣公魁重凝特造次不以詞色自¶
逹而誠意内充與之㳺乆者皆猒然心服登乾道二¶
年進士第授台州推官州用急釀者滿城㡬無&KR0096;矣¶
陳守巖肖憂不知所出公曰易耳命徹&KR0108;帘有自門¶
<pb:KR4d0273_SBCK_019-5a>¶
堂来言薛推官新酒羙而賤相傳徧一郡飲於家者¶
悉從官市衆壚束手搉緡十倍更事向守汋向老吏¶
檢御有繩尺尤噐公以爲能&KR0071;巳余從公㳺前後口¶
汋數十不置知公有得於汋也監車輅院知鄱陽縣¶
訟日千數令故不訾省争氣佛欝簮筆走諸司公曰¶
息争莫如理訟至常夜丙&KR0161;髪爲白太守所遣卒詬¶
於庭公囚之守怒罷民挽公流涕曰知州豈重一兵¶
輕百姓耶知宜春縣前知縣有柯長卿邑人紀之故¶
稱前柯後薛云通判無爲軍攝和州積寛剰糴米餘¶
十萬紹熈五年歳饑頼以無死知真州提舉浙西常¶
平茶鹽就遷提刑有&KR0060;富人婢以逃其家謂主殺吾¶
女州縣以成獄至公&KR0077;之曰安有殺人而無驗者未¶
<pb:KR4d0273_SBCK_019-5b>¶
㡬婢果自詣除户部&KR0048;淮東緫領遷太府少卿且滿¶
難其代復留年餘召爲太常少卿淮東用鹽餉軍務¶
&KR0163;趂賣無浩率以鈔當錢冐賞至公常賣實錢三年¶
間増多三百二十萬貫執政駭異莫知用何術謝丞¶
相從容問公公具以實言丞相歎咨良乆指其榻曰¶
此公坐處也而深甫叨之過矣公既謝所引而於韓¶
太師侂胄未有納也異日從陵下歸韓曰陵𣗳比前¶
殊蒼蒼耶公答陵廟至重非&KR0013;使何敢覘𣗳有盛衰¶
不可考然頃見吏云&KR0024;種&KR0002;干仐青活&KR0002;干矣韓悒¶
然止忽又言少卿来㡬何時亦何欲公但喏喏退亟¶
辭於謝遂行嗚呼公不自結於韓而自必於去其中¶
盖有所守丗固未察也又公乞謝事時錢丞相素厚公¶
<pb:KR4d0273_SBCK_019-6a>¶
留公許用公公卒不改以就其執信如此人亦未知¶
也秩累中奉大夫夫人洪氏封令人先公卒子曰師¶
巖南劒州司理曰龜從湖州司法曰岷武當軍推官¶
曰師武監𨺚興府稅務曰師睿早卒龜從及巳未第¶
而岷國子監所觧進士也長女爲道士曰&KR0101;省倉上¶
界門林士尹曰建康府録事叅軍黄時憲壻也&KR0004;公¶
在真州有倡單流涕言其祖仕先朝爲諌臣長墜落¶
至此無面見日月公物其世出詰其弟昆皆是亦流¶
涕饒與錢洪令人&KR0162;簮珥禂褥擇士人嫁之銘曰¶
薛氏之塋清凉之麓千尺飛流百尋老木有羙一人¶
薜裳筍&KR0227;自種小草即山而盤山既深幽草亦茂好¶
人&KR0006;不留噫銘是考¶
<pb:KR4d0273_SBCK_019-6b>¶
　　　國子&KR0101;主簿周公墓誌銘¶
臨海周子及名洎曽祖光恭城縣丞祖公舉父國賓¶
子及少以文自名第乾道丙戌進士授新昌縣尉辟¶
淮西緫領所酒官淳熈戊戌中愽學宏詞差江東憲¶
司幹官除太學正&KR0004;王抃起吏胥預宻議嗜利者因¶
縁請祝希薦進聲連𫝑合附和傾朝廷所主用其人¶
巳敗猶莫敢詰子及見上具論其姦累數千里言曰¶
中書舎人爲抃子行詞職爾猶借王命納謟於抃使¶
天下傳𥬇而不知媿則其他公卿可以𩔖推陛下欲¶
開言路進人材修政事仐小人在側回護蔽隔雖不¶
拒諌而常玩諌願明示斥去且陛下盛徳豈以斯人¶
&KR0018;謗上問小人誰也既知爲抃則大窹曰朕始於卿聞¶
<pb:KR4d0273_SBCK_019-7a>¶
此時賀㑹慶節故事虜使在不下除目怱中批王抃¶
在外宫&KR0026;群臣驚愕子及指攻抃最急因縱放他事¶
不以紀序亦累數千言曰余宗子㤙科数雖裁損此¶
何足以救官冗耶宜自禁掖始次宰執侍從可也軍¶
士食錢主兵官銷刻㡬盡矣餓而思亂得無以唐奉¶
天事為戒内藏諸庫儲積豊衍今流離滿道若量出¶
賑救此亦民財也近奏對尤謬妄者至令幸執臺諌¶
子弟食祠廟禄而理考任陛下亦&KR0205;從之彼梁&KR0079;稚¶
児豈過為地哉本置要官事有當否使之䂊言人有¶
邪正使之先辨所以防未形之患戢将肆之姦也如¶
害巳流溢而後言從之則何及矣陛下幸擇其人諭¶
以嚴詔自今施設未當任用非人皆湏先事而陳無¶
<pb:KR4d0273_SBCK_019-7b>¶
或有諱至於附下罔上緘黙不言後巳著明必罰毋¶
赦盖亦為抃也語既出聞者皆震恐失色大臣貴近¶
惡侵巳太甚側目視之子及不自安求外&KR0024;俄以憂¶
去除國子監主簿於是虜再通和二十年矣日復¶
還遼左聘使不至中外罔測徒&KR0060;議而未有言者子¶
及建言近日中黒氣陽明眊昬當春祁寒雰雪彌月¶
天𧰼示戒甚矣陛下宜修德警備因列八事曰選将¶
帥擇軍士遣間諜議城守俻𢧐艦儲糧食節財用委¶
謀臣復累数千言纎悉指畫如目見無遺上駭異事¶
事折難且曰朕宻設備豫卿豈知之子及對曰設之¶
祕宻臣不敢知備之有無衆所見也今陛下謂巳有¶
備小臣以爲未有二者之間願陛下留意上歎曰朕¶
<pb:KR4d0273_SBCK_019-8a>¶
比見卿更過&KR0494;日明日諭樞宻使周某知邉事甚詳¶
今士大夫不如也尋召試舘職既擇日暴得疾不起¶
淳熈十二年五月二十九日也三子樸枱棫奉其䘮¶
葬于雲溪夫人王氏經史通習能文工詩敬子及之¶
孝友奉命惟恐不至故其父母兄弟無間言先子及¶
卒母夫人痛惜曰吾婦賢誰當&KR0071;者惟其兄弟爲可¶
且臨川名家也故復室王氏女二人適朱渭老趙師¶
由皆太學進士樸後名成子以上舎奏名教授澧州¶
學按五日一輪對本朝盛典也監主簿學正皆末¶
僚亦同五品以上奏事所以廣延英豪通下情也士¶
或不脫草野避忌踈略此淺陋之罪也至子及不然¶
宏詞人世號選定两制其&KR0004;爲職事官飬&KR0010;月熟儀¶
<pb:KR4d0273_SBCK_019-8b>¶
度而巳議論激取决於一對非其責也然子及不顧¶
禍福不計合否&KR0186;透盡底裏疾如湧泉驟如發機豈¶
冐妄抵突至此哉盖忠義憂國之所積爾余常怪馬¶
周徒歩開&KR0003;是時唐業巳定欲増廣大安無幸九成¶
不封功臣及省營造教諸王擇守令下至鼕&KR1379;鼓代¶
傳呼皆常行見事非老謀沉䇿也然太宗託&KR0009;心腹¶
遂與房杜王魏等獨未見子及之言耶其驚世絶俗¶
何止一馬周也方王抃𫝑重而丞相御史相與依慿¶
不謂太學正力能去之然則孝宗之聖過太宗逺矣¶
余固哀子及前遭父憂後死旬𦍤間不得䆒馬周萬¶
一之用也豈不為異代君臣之遇合者重惜哉子及¶
又有論地震䟽萬餘言屬病革不果上觀其直遂歴¶
<pb:KR4d0273_SBCK_019-9a>¶
詆矢詞四逹視岺文本所謂切理㑹文不可増减聽¶
之靡靡忘倦盖其細者余既序見其大㮣且俾成子¶
别爲書以行於世庶有志者得詳焉銘曰¶
斵歟惟工告歟惟&KR0433;命不永延&KR0002;先有知甫見天子¶
傾倒出之去一㓙人行父庶㡬鏘其諌書鳴後是貽¶
　　　建康府教授恵君墓誌銘¶
毗陵恵端方爲永嘉丞與民爾汝求事情實而審寘¶
其便處不以妄與奪取快也士後出迭唱和相朋友¶
同&KR0188;共醨無倦日然立於高逺不可浼近數年来稱¶
州之賢大夫僉曰恵丞交譽於大吏率氣力薄吏所¶
易侮縁是未改官人尤惜之丞不動意獨謂余曰吾¶
父乾道八年三月某日卒十二月某日葬君山郷原¶
<pb:KR4d0273_SBCK_019-9b>¶
曰野山仕信州鈆山簿&KR0101;行在激賞庫糴&KR0163;用薦者¶
得宣教&KR0048;教授建康府而巳夫用不䆒可悲也後四¶
十年逺無以詔吾重悲之子幸使墓有銘可乎恵民¶
始見荘周號恵施而居毗陵之宜興者六世君諱哲¶
字荗明父承事&KR0048;俊民苦學&KR0013;惑疾祖父溥自教之¶
君夙悟㓜成與兄國子愽士迪勵志讀書至所過者¶
化所存者神上下與天地同流辨論往往終夕不就¶
睡祖父欣然曰吾孫其庶乎遂皆以文學有時名同¶
登進士第既入官以能見異以廉見敬鈆山脩廢决¶
滯民畏愛過於令令頼之如巳出守徐公林亟薦之¶
糴場米數十萬孝宗&KR0004;親政邏卒猝至一日詔捕糴¶
吏甚急提領官召君慰安之曰㢘士無恐也既上取¶
<pb:KR4d0273_SBCK_019-10a>¶
出入籍視之不得豪髮於是周參政葵謀薦君會罷¶
政不果周舎人麟之既薦君之兄又将薦君不果單¶
侍御時将辟君爲屬以格不果亦㑹君死&KR0138;五十六¶
矣&KR0004;娶孫氏再娶蔡氏子端本新岳陽軍節度推官¶
次端方也女四人嫁迪功&KR0048;常州晉陵縣尉錢正國¶
迪功&KR0048;常德府司户申洙進士周作霖王鼐皆巳卒¶
孫純夫迪功&KR0048;台州司法有夫迪功&KR0048;新建康府溧¶
陽縣尉道夫德夫自君之曽祖正議大夫智訓其子¶
旉及需始官𩔰至君兄弟子孫世有科目興於孝友¶
而文字&KR0243;澤之尚德不務進雖仕不急用其家法也¶
銘曰　湖洑紺冽兼两峰&KR0636;暉發祥藹冲融恵君之¶
文地所鐘如雩章天雨不從生死變化塞復通相其¶
<pb:KR4d0273_SBCK_019-10b>¶
子孫與時𨺚¶
　　　朝奉&KR0048;𦤺仕俞公墓誌銘¶
公姓俞氏諱寛字伯仁臨安人曽祖舉祖昌齡世爲¶
臨安儒家父徹尤工文詞與張子韶凌季文同有時¶
名公年十三入縣學筆墨意度如成人長老皆噐此¶
兒行貴矣&KR0004;其父既貢辟廱避亂不行復擯郷舉慨¶
然謂公曰吾聞得而不止無義者也失而不止無命¶
者也衒於得失欲止不能進不足以事君退不足以¶
成身是兼無義命者也吾将止矣&KR0002;能佐我乎於是¶
公尚少也及父卒而公巳壮&KR0093;粟程度如父在弗敢¶
失既而生有以飬死有以送冠婚賔𥙊必具凶荒乏¶
貧必與入其塾誦讀之鏘然覃思之悠然人雅多公¶
<pb:KR4d0273_SBCK_019-11a>¶
父子不窮於儒也及巳得仕勿亟勿徐擇義必精不¶
爲利囬與可偕入與否偕退無失道而巳人又知公¶
不特能以所難止者從其父而又能以所難進者詔¶
其子也公年益侵始有山水花竹之楽老兄弟相携¶
間出郷人見其無車馬而歩輕&KR0130;安相與追隨迎勞¶
曰福人也公則人人與語酌飲之且酌且行&KR0172;𥬇盡¶
日而返嘉定元年公九十三矣子烈以起居舎人爲¶
金人報謝使住都梁境上數月公常手書問邉事虜¶
情祝使自愛報國辭甚壮一日呼其㓜子珙曰我&KR0082;¶
歸矣家人莫喻明日又令設洗沐未及而逝實七月¶
乙丑盖舎人出境之日也是年十二月壬午葬于下¶
洪山累封朝奉&KR0048;服緋衣銀魚夫人張氏封安人子¶
<pb:KR4d0273_SBCK_019-11b>¶
三人長曰璨将仕郎早卒四壻王庭實高徤王思恭¶
戴宗師也孫曰垓迪功郎台州寕海縣主簿曰坦将¶
仕&KR0048;舎人免公䘮召入西掖爲侍從臣今爲中奉大¶
夫知明州某辱舎人同僚張夫人墓&KR0060;有銘焉暨公¶
葬又以爲請病不克就者六七寒暑嗚呼公意承其¶
考變通詘伸以待天命卒大報之是宜銘巳銘曰¶
涸研燥葦陋儒之酸肥馬䡖裘鄙夫之盤廣能具禮¶
約能守義天福方来導迎使至長原回回高木隂隂¶
有式其阡昭公此心¶
　　　中奉大夫直龍圖閣司農卿林公墓誌銘¶
公林氏諱湜字正甫福州長溪人曽祖巖祖樗父師¶
中贈中奉大夫中奉迎師于蜀得師先生以歸學者¶
<pb:KR4d0273_SBCK_019-12a>¶
常數百人中奉為高第公入太學與石斗文呉偁呉¶
俯張淵並時知名登紹興庚辰進士第爲冨陽尉虜¶
亮之亂部弓手截隘處邑豪乗時販鹽行刼公捕擒¶
之代歸教授明州朝廷㑹其勞改官知泉州晉江縣¶
州分造戰船公曰&KR0018;郭豈有羡錢耶何忍歛百姓将¶
捨去諸畨義公之爲𦔳其役舟先就而民不知滿秩¶
攀留空一城通判南劒太守議官自賣酒公争曰賣¶
鹽已病矣又益以酒且閩地俱萬户也今始自南劒¶
他郡効之君不畏八州民怨巳乎守諱其切自爲奏¶
朝廷視無通判署疑之方下公條上言者亦謂閩近¶
瘴故二稅有酒錢而民自酤令創禁之非舊制也守¶
奏遂格汀州賦輸無法吏多取自入爲百姓患帥&KR0519;¶
<pb:KR4d0273_SBCK_019-12b>¶
請均節之以委公公索其征有公庫鮓脯食次冊差¶
出貼支等錢皆數千計他多此𩔖守倅俸數倍矣小¶
官薄復别貸以給公約其歳用増損適平省緡錢四¶
萬還之民&KR0101;司更薦召審察幹辦諸司審計司遷太¶
常寺主簿國子&KR0101;丞太常丞紹熈元年遷&KR0101;察御史¶
公乆官南方無中援既入朝名人善士一見如舊識¶
相謂曰今士大夫去就常以臺諌官賢否為卜是公¶
格應入臺得如斯人者庶㡬乎至是竟用公故事䑓¶
諌官居同宅相愛𦔳厚甚弹劾論諌必相參審好惡¶
指趣不少異曰所以共持紀綱　公獨喟然曰吾不¶
惟賢與善是親正人之愠於衆人是𦔳好惡去取¶
不以公論為歸而曰共持其紀綱也夫紀綱者豈䑓¶
<pb:KR4d0273_SBCK_019-13a>¶
諌官為私之地歟他日見上奏曰陛下託股肱於宰¶
執而除授多小人&KR0009;耳目於䑓諫而彈擊多君子治¶
亂之大無過此也執論移晷侍立舎人言於衆曰今¶
日察院争何事反覆不巳也自是與其長不合矣時¶
小人知公意頗自爲計公與同列三人論劾甚銳至¶
一日罷數人内外皆聳方依公為重而上以&KR0116;察過¶
數詔諭公公為殿試詳定官考直言者居第一而上¶
不用及殿中侍御史劉德脩下遷公曰吾可以去矣¶
劉公盖公所謂親而助之者也公奏直劉公不報錢¶
之望知静江府公再論之上罷之望岀公折東提刑¶
宰執合前願少留不聴移江西轉運判官楚多訟吏¶
積猒苦公曰已恣睢而使民以弭筆成名乎取滯訟¶
<pb:KR4d0273_SBCK_019-13b>¶
自判之數月至者益少免贑州科罰罷龍南安逺折¶
變减興國淮衣絹南安聖節銀及水潦州縣窠名之¶
在&KR0519;司者皆除之歳損數萬而&KR0519;計猶憎於舊召爲¶
吏部&KR0048;中遷太府少卿以孝宗遺留使虜始光宗過¶
重華宫踈闊公再三請未效而孝宗崩上内禪公入¶
辭首以奉親&KR0172;杜䜛口爲勸上府聴首肯數四謂吏¶
部侍郎彭龜年曰朕&KR0004;即位未識群臣此老成重厚¶
人也在道繫帶及國通名有未合者連郤虜議至賜¶
衣以其服&KR0013;公公揮擲去虜人曰君命何可慢也公¶
曰宋正統相承群官服視其品今易左祍有死而巳¶
争辨甚乆虜趣入謝公盛服如故虜不能屈復命上¶
迎謂曰卿守禮甚堅國體不失朕所知也遷司農卿¶
<pb:KR4d0273_SBCK_019-14a>¶
公之還自江西衆望謂公當遂用公論事不假借慶¶
元&KR0004;韓侂胄始專國朝士多自引去吕祖儉上書爭¶
之貶嶺外公見余丞相曰吕子約匆匆南行柰何叔¶
丗事不宜有執奏収回大臣責也丞相可不勉乎語¶
喧一時&KR0096;近側睨公因力請外除直寳文閣湖北運¶
副未㡬與冲佑&KR0026;起知泉州不樂公者猶謂不可復¶
與冲佑畢祠遂請老進龍圖閣𦤺仕嘉㤗二年七月¶
二十六日卒年七十一公晩而居平陽松山温福之¶
間也遂以三年十二月十九日葬于賢沙里夫人黄¶
氏封令人子介文林&KR0048;孫孟嘉孟治皆登仕&KR0048;孟淮¶
孫女二人公合女兄弟十人兄淳尉朝陽夫婦死公¶
經紀振業官其子弇餘弟妹亦自足再從叔貧無後¶
<pb:KR4d0273_SBCK_019-14b>¶
爲立嗣嫁其女性淡薄散朗雖居官精敏遇事立斷¶
而平居但教諸生誦&KR0003;若不渉世故者於善惡賢不¶
肖明白而尤護惜善𩔖世所謂善人君子常欲以一¶
身同其榮悴去留故議論多激發見忌於人以是齟¶
齬廢斥而終不悔朱公元晦既謫士諱其學公執弟¶
子禮不變未殁數月猶走書問疑義云介録其文號¶
盤𨼆𩔖藁十卷介喜節知𩔖能似公来請銘余昔與¶
公及詹元善同在太常續炬縱語以銘屬余者也銘¶
曰　天膏寥寥分一燈耿然自照非外明奉璋来朝¶
如景星善人視之爲廢興紹熈御史慶元卿義能扶¶
持事不勝乾剛坤柔相䧏升以待後死銘有徴¶
　　　草蘆先生墓誌銘¶
<pb:KR4d0273_SBCK_019-15a>¶
草蘆先生姓林氏名鼒字叔和黄巖縣人事父母兄¶
無違志朋友不倍其言妻子&KR0073;如也隣里&KR0794;如也其¶
行既修矣少而廣問愽請長而探幽索㣲老而愈勤¶
窮而益信其學既明矣面於方山木或春彫草或冬¶
蕃井不先汲炊不蚤熟蹣行株坐自&KR0002;也邑後生聚¶
而謀曰得無從草蘆㳺乎先生得無思見我乎邑大¶
夫作而顧曰某獄疑先生决之乎某政謬草蘆知之¶
乎年七十一一日筆數牘緘題竟就床将𥧌者視之¶
已卒其爲士者無不吊而哀如不欲生也卒之十月¶
丙戌明年嘉定十年正月丁酉葬於樟槿山其爲士¶
無不送而號如不欲歸也或肖其像恍乎草蘆之容¶
也或玩其書泠乎先生之音也嗚呼世謂文華之俗¶
<pb:KR4d0273_SBCK_019-15b>¶
薄雖躬行樸厚不能化&KR0154;不視此乎自孟子爲論丗¶
尚友之&KR0003;始輕視一郷之善盖天下所同善者猶未¶
足也况一郷哉按周官郷即國也黄巖古伯男國也¶
二郷公也公旦君奭預焉一郷卿也閎散南宫适參¶
焉王國之善即天下之善也豈孟子未見周禮而以¶
戰國近事言之乎然則一郷之所謂君子者固無往¶
而不爲君子矣夫疑天下之善不足於一郷而又以¶
一郷之善不足於天下者惑也先生之子季復㓜常¶
除喪来告余既&KR0060;有感於孟子遂以記其墓两夫人¶
皆陳氏女嫁胡恵連銘曰　噫昔追隨五十年近離¶
逺合交傾宣一札不至奄重泉矢詞如忘徒泫然¶
　　　𡊮聲史墓誌銘¶
<pb:KR4d0273_SBCK_019-16a>¶
聲史𡊮氏名直友㓜而竒傑父延儒知武進縣提舉¶
杜師旦兼常州怒武進小書字大訶詰累至家人恐¶
君忽立常州庭髙語曰尊年運目眵小書童子所代¶
爾即有罪兒坐無及尊也師旦異之乃免稍長闊逹¶
多大節葬武進於烏程厲山盡賣其産道上連駟馬¶
冡旁置百家焉丞相虽敗符離孝宗意尚銳論者¶
争言虜當擊君獨上䟽今此勾踐棲㑹稽時粗勝不¶
多願陛下少忍且湏後卒割地而和虞丞相復與上¶
謀出蜀師㑹長安君曰呉氏挾虜自重乆矣今誠能¶
臂指使從我乎虞公黙黙蜀師不果出既相薦君及¶
魏掞之於上君雅不好掞之固辭掞之獨召對後四¶
十年君七十餘矣韓侂胄以虜自爲功士大夫不敢¶
<pb:KR4d0273_SBCK_019-16b>¶
問君間語侂胄自古君倡而後臣和無以人臣專大¶
征伐諸葛亮虽爲忠&KR0074;温劉&KR0073;為篡矣公將何所据¶
侂胄不答逾年&KR0013;殺君又數上書及與執政多論天¶
下事金陵無帥謂宇文簽書何不自行宇文不平出¶
鄙語曰真九百君大悔恨自是不復言𡊮氏世家建¶
安曽祖禫祖符第進士奉議&KR0048;奉議次其譜曰司徒¶
裔孫邵甫醜紹術之亂逃徙上虞𡊮晁反浙東邵甫¶
之後復醜之又逃徙閩故爲建安人子敏孺通判滄¶
州餉軍白溝河軍敗死之廷孺漣水軍司户女真䧟¶
漣水亦死之季即武進用滄州㤙&KR0024;官素狎秦丞相¶
秦呼曰来吾與若共此武進但以書叙𢧐守形𫝑無¶
親附意秦不喜武進竟不往部注知縣者三終其身¶
<pb:KR4d0273_SBCK_019-17a>¶
盖上虞建安之𡊮能以潔易汙滄州兄弟再死節武¶
進不阿所欲於故舊至君䇿畫念慮必以國不以巳¶
窮苦貫稚耋常守一意何義理千餘年未甞間絶哉¶
&KR0004;虞丞相薦君既不受舉進士亦不中第&KR0003;友知衢¶
州光宗立持其表来賀得海鹽催煎未乆弃去為常¶
州推官又弃去以嘉定六年二月二日卒年八十五¶
月六日祔於武進之墓夫人陳氏子五人女之婿曰¶
文林郎江東提舉司幹官曽諒曰范希奭孫男女各¶
四人&KR0003;友事兄謹宦浸逹至參知政事君無一錢食¶
客輙為萬錢具費皆出參政長子聘儒癸丑進士朝¶
奉郎浙東安撫司機宜次舉儒早卒次學儒欽儒立¶
儒皆參政奏官之人以為難余&KR0026;君踈於丗故而謀¶
<pb:KR4d0273_SBCK_019-17b>¶
國無不中不見小利而大義常獨决其品等在春秋¶
𢧐國中非後丗之才也雖然創為強者難持而安處¶
弱者易效盖唐以後通患而春秋𢧐國所無也然則¶
強果不可以創為耶銘曰　逺矣聲史匪競匪營以¶
莭為身千載同清尚其後昆無改厥承¶
　　　京西運判方公神道碑¶
方氏自固始迁莆田九世矣公名崧卿字季申曽祖¶
早祖淵父憲陽江令贈朝議大夫陽江殁而公生孤¶
特強立俊異躐倫等舉進士教官中其科教授越州¶
母䘮止幹辦湖廣緫領所公事添差淮西安撫司屬¶
官貟省為兩浙轉運司屬官知上饒縣提舉常平薦¶
審察通判明州知南安軍政㝡一路諸司合奏擢知¶
<pb:KR4d0273_SBCK_019-18a>¶
&KR0123;州提㸃廣東刑獄移廣西轉運判官復移京西紹¶
熈五年三月二十五日終於㐮陽年六十慶元三年¶
正月丙午葬於瀬溪公學極原本有書以來無不通¶
習聚帙數萬多朱黄塗乙處𪧐疑𨼆問一事常𩔖舉¶
十餘續横浦集&KR0024;襄陽志皆𨤲紏昔謬韓氏文行於¶
丗二百年其始所從家異人殊不能相一學者患之¶
公㑹證旁引為書二十餘卷得以據依他本廢矣夫¶
人葉氏丞相顒女公用丞相治縣法分保正副旬詣¶
邑受令保長五日一輪&KR0229;當募者第其色力緘乏按¶
上民大喜上下無敢不信然公天資精於吏職在南¶
安&KR0123;州尤稱神明其所予奪人以為經方守者一字¶
不可改也&KR0004;廣西諸州及經略司&KR0010;用乏朝廷命轉¶
<pb:KR4d0273_SBCK_019-18b>¶
運使煑鹽給之或官自賣或客販率四五年鹽積不¶
售仰哺竭則多科増價而民病矣天子怛然加恵逺¶
方&KR0186;賜為貫錢萬者數十黜議主更法以便民公轉¶
&KR0519;時適當官賣之後請曰大食鹽有定口不量其入¶
而以官用賦鹽豈官賣則善於客販哉今撥屬州鹽¶
籮七萬五千有竒而實賣&KR0138;踰六萬稍積不巳是十¶
六郡歳用毎折四而為五也廣西别發湖廣緫司錢¶
嬴八萬靖州錢三萬歳以為常夫自治不暇而猶餽¶
輓他路是於折减之外更増十餘萬以自困也然則¶
不及十年官賣之弊甚於客販矣益下固損上非有¶
異術待更法而後損已晚&KR0154;若自今諸州守實賣之¶
數本路免别發之額𫝑足相&KR0024;法可乆行其言殷重¶
<pb:KR4d0273_SBCK_019-19a>¶
惻切天子以爲然行之至今嗟夫嶺海絶徼視中州¶
近縣不齊也彼地素薄於財則簡其貢稅兼官併吏¶
合兵於農而因其俗以冨之不備責也若夫財不足¶
以飬其地矣柰何猶欲具體焉故公謂官般非必善¶
於客販其要在嶺民免貴鹽官府粗自立而巳者豈¶
不然哉公編行瘴土盡其利害得消渇疾醫不能愈¶
邕桂人哀思之二子直孺新改官信孺開禧&KR0004;挺入¶
虜帳再結和由韶州爲廣西提刑運判&KR0071;公行部父¶
老迎拜悲喜既相與畫公像春秋報祠公階朝請大¶
夫贈至五品賓佐又謂應刻碑墓上遂来求文余嘉¶
公愽於儒而以吏得民惜其不及驗於稽古&KR0134;學之¶
事而愛民之志利民之術又非恃一廣西之鹽而止¶
<pb:KR4d0273_SBCK_019-19b>¶
也詳其巳行而信其未行或庶㡬焉銘曰¶
鹽利之末挈作&KR0022;柄増多不巳鹹苦為病&KR0548;&KR0548;方公¶
斟酌行之如彼飲食時其渴飢方公甚文甚文旦愽¶
廷發大議可諏可度六府惟修緼而莫陳獨正此鹽¶
嶺服是遵墓柏成峰有闢其道嶺人之思賽禱以報¶
水心先生文集卷之十九¶
