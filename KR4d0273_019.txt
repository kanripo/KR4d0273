# -*- mode: mandoku-view -*-
#+TITLE: 水心集
#+DATE: 2015-09-23 10:24:08
#+PROPERTY: LASTPB  <md:KR4d0273_SBCK_018-1a>
#+PROPERTY: JUAN 19

<md:KR4d0273_SBCK_019-4a>¶　　　中奉大夫太常少卿直祕閣致仕薛公墓誌銘¶
初公繇少奉常領祠官至再焉未七十屢自請以直¶祕
閣致仕家有司馬文正公真率約接舊事率年及¶六十
者行之余亦預徃公園池不多而花草疎闊游¶止自在
<pb:KR4d0273_WYG_019-1b>
樓甚低小而江山隠約可識書畫精麤雜而¶觀者各有
取惟靈壁石舊物也相與考擊為樂如是<md:KR4d0273_SBCK_019-4b>¶歲一徧不幸
客衰殘多病相繼死數人諸公悲痛自¶為集裼麻帶絰
而哭弔者避席曰真率翁來矣余因¶戱謂是率者率人
於死而非以難夫老也既而公亦¶病真率竟廢嘉定五
年正月二日公卒年七十四十¶二月壬午葬清涼山嗟
夫豈天於閒退之樂不輕與¶而昔之夀考强力特偶然
聚而非可齊耶公諱紹字¶承之其先自河東徙閩長溪
<pb:KR4d0273_WYG_019-2a>
有令之者仕唐至右補¶闕人以其㢘號其居㢘村㢘村
之後為永嘉人薛氏¶大於永嘉三百年矣公魁重凝特
造次不以詞色自¶達而誠意内充與之游久者皆厭然
心服登乾道二¶年進士第授台州推官州用急釀者滿
城幾無𣙜矣¶陳守巖肖憂不知所出公曰易耳命徹舊
帘有自門<md:KR4d0273_SBCK_019-5a>¶堂來言薛推官新酒美而賤相傳徧一郡飲
於家者¶悉從官市衆壚束手榷緡十倍更事向守汋向
老吏¶撿御有繩尺尤器公以為能繼已余從公游前後
<pb:KR4d0273_WYG_019-2b>
口¶汋數十不置知公有得於汋也監車輅院知鄱陽縣¶
訟日千數令故不訾省爭氣怫鬱簪筆走諸司公曰¶息
爭莫如理訟至常夜丙鬚髪為白太守所遣卒詬¶於庭
公囚之守怒罷民挽公流涕曰知州豈重一兵¶輕百姓
耶知宜春縣前知縣有柯長卿邑人紀之故¶稱前柯後
薛云通判無為軍攝知州積寛剰糴米餘¶十萬紹熙五
年歲饑賴以無死知真州提舉浙西常¶平茶鹽就遷提
刑有竊富人婢以逃其家謂主殺吾¶女州縣以成獄至
<pb:KR4d0273_WYG_019-3a>
公却之曰安有殺人而無驗者未<md:KR4d0273_SBCK_019-5b>¶幾婢果自詣除戸部
郎淮東總領遷太府少卿且滿¶難其代復留年餘召為
太常少卿淮東用鹽餉軍務¶塲趂賣無浩率以鈔當錢
冒賞至公常賣實錢三年¶間增多三百二十萬貫執政
駭異莫知用何術謝丞¶相從容問公公具以實言丞相
歎咨良久指其榻曰¶此公坐處也而深甫叨之過矣公
既謝所引而於韓¶太師侂胄未有納也異日從陵下歸
韓曰陵樹比前¶殊蒼蒼耶公答陵廟至重非被使何敢
<pb:KR4d0273_WYG_019-3b>
覘樹有盛衰¶不可考然頃見吏云補種若干今青活若
干矣韓悒¶然止忽又言少卿來幾何時亦何欲公但喏
喏退亟¶辭於謝遂行嗚呼公不自結於韓而自必於去
其中¶葢有所守世固未察也又公乞謝事時錢丞相素
厚公<md:KR4d0273_SBCK_019-6a>¶留公許用公公卒不改以就其執信如此人亦未
知¶也秩累中奉大夫夫人洪氏封令人先公卒子曰師¶
巖南劒州司理曰龜從湖州司法曰岷武當軍推官¶曰
師武監隆興府税務曰師睿早卒龜從及已未第¶而岷
<pb:KR4d0273_WYG_019-4a>
國子監所解進士也長女為進士曰監省倉上¶界門林
士尹曰建康府録事參軍黄時憲壻也初公¶在真州有
倡單流涕言其祖仕先朝為諫臣長墜落¶至此無面見
日月公物其世出詰其弟昆皆是亦流¶涕饒與錢洪令
人捐簪珥裯褥擇士人嫁之銘曰¶
薛氏之塋清涼之麓千尺飛流百尋老木有美一人¶薜
裳筍冠自種小草即山而盤山既深幽草亦茂好¶人兮
不留噫銘是考<md:KR4d0273_SBCK_019-6b>¶
<pb:KR4d0273_WYG_019-4b>
　　　國子監主簿周公墓誌銘¶
臨海周子及名洎曾祖元恭城縣丞祖公舉父國賓¶子
及少以文自名第乾道丙戌進士授新昌縣尉辟¶淮西
總領所酒官淳熙戊戌中博學宏詞差江東憲¶司幹官
除太學正初王抃起吏胥預密議嗜利者因¶緣請祝希
薦進聲連勢合附和傾朝廷所主用其人¶已敗猶莫敢
詰子及見上具論其姦累數千萬言曰¶中書舍人為抃
子行詞職爾猶借王命納諂於抃使¶天下傳笑而不知
<pb:KR4d0273_WYG_019-5a>
媿則其他公卿可以類推陞下欲¶開言路進人材修政
事今小人在側回䕶蔽隔雖不¶拒諫而常玩諫願明示
斥去且陛下盛徳豈以斯人¶負謗上問小人誰也旣知
為抃則大寤曰朕始於卿聞<md:KR4d0273_SBCK_019-7a>¶此時賀㑹慶節故事北使
在不下除目忽中批王抃¶在外宫觀羣臣驚愕子及指
攻抃最急因縱放他事¶不以紀序亦累數千言曰余宗
子恩科數雖裁損此¶何足以救官冗耶宜自禁掖始次
宰執侍從可也軍¶士食錢主兵官銷刻幾盡矣餓而思
<pb:KR4d0273_WYG_019-5b>
亂得無以唐奉¶天事為戒内藏諸庫儲積豐衍今流離
滿道若量出¶賑救此亦民財也近奏對尤謬妄者至令
宰執臺諫¶子弟食祠廟祿而理考任陛下亦遽從之彼
粱肉稚¶兒豈過為地哉本置要官事有當否使之豫言
人有¶邪正使之先辨所以防未形之患戢將肆之姦也
如¶害已流溢而後言從之則何及矣陛下幸擇其人諭¶
以嚴詔自今施設未當任用非人皆須先事而陳無<md:KR4d0273_SBCK_019-7b>¶或
有諱至於附下罔上緘黙不言後已著明必罰毋¶赦葢
<pb:KR4d0273_WYG_019-6a>
亦為抃也語既出聞者皆震恐失色大臣貴近¶惡侵巳
太甚側目視之子及不自安求外補俄以憂¶去除國子
監主簿於是北再通和二十年矣一日復¶還遼左聘使
不至中外罔測徒竊議而未有言者子¶及建言近日中
黒氣陽明眊昏當春祁寒雰雪彌月¶天象示戒甚矣陛
下宜修徳警備因列八事曰選將¶帥擇軍士遣間諜議
城守備戰艦儲糧食節財用委¶謀臣復累數千言纎悉
指畫如目見無遺上駭異事¶事折難且曰朕密設備豫
<pb:KR4d0273_WYG_019-6b>
卿豈知之子及對曰設之¶祕密臣不敢知備之有無衆
所見也今陛下謂已有¶備小臣以為未有二者之間願
陛下留意上歎曰朕<md:KR4d0273_SBCK_019-8a>¶比見卿更過曩日明日諭樞密使
周某知邊事甚詳¶今士大夫不如也尋召試館職既擇
日暴得疾不起¶淳熙十二年五月二十九日也三子樸
枱棫奉其喪¶葬于雲溪夫人王氏經史通習能文工詩
敬子及之¶孝友奉命惟恐不至故其父母兄弟無間言
先子及¶卒母夫人痛惜曰吾婦賢誰當繼者惟其兄弟
<pb:KR4d0273_WYG_019-7a>
為可¶且臨川名家也故復室王氏女二人適朱渭老趙
師¶繇皆太學進士樸後名成子以上舍奏名教授澧州¶
學按五日一輪對本朝盛典也監主簿學正皆末¶僚亦
同五品以上奏事所以廣延英豪通下情也士¶或不脱
草野避忌疎略此淺陋之罪也至子及不然¶宏詞人世
號選定兩制其初為職事官養歲月熟儀<md:KR4d0273_SBCK_019-8b>¶度而巳議論
激取決於一對非其責也然子及不顧¶禍福不計合否
輒透盡底裏疾如湧泉驟如發機豈¶冒妄抵突至此哉
<pb:KR4d0273_WYG_019-7b>
葢忠義憂國之所積爾余常怪馬¶周徒步開説是時唐
業已定欲增廣大安無幸九成¶不封功臣及省營造教
諸王擇守令下至鼕鼕鼓代¶傳呼皆常行見事非老謀
沈䇿也然太宗託寄心腹¶遂與房杜王魏等獨未見子
及之言耶其驚世絶俗¶何止一馬周也方王抃勢重而
丞相御史相與依憑¶不謂太學正力能去之然則孝宗
之聖過太宗逺矣¶余固哀子及前遭父憂後死旬朔間
不得究馬周萬¶一之用也豈不為異代君臣之遇合者
<pb:KR4d0273_WYG_019-8a>
重惜哉子及¶又有論地震疏萬餘言屬病革不果上觀
其直遂歴<md:KR4d0273_SBCK_019-9a>¶詆矢詞四達視岑文本所謂切理㑹文不可
增減聴¶之靡靡忘倦葢其細者余既序見其大槩且俾
成子¶别為書以行於世庶有志者得詳焉銘曰¶
斵歟惟工告歟惟蓍命不永延若先有知甫見天子¶傾
倒出之去一凶人行父庶幾鏘其諫書鳴後是貽¶
　　　建康府教授惠君墓誌銘¶
毗陵惠端方為永嘉丞與民爾汝求事情實而審寘¶其
<pb:KR4d0273_WYG_019-8b>
便處不以妄與奪取快也士後出迭唱和相朋友¶同蔬
共醨無倦日然立於髙逺不可浼近數年来稱¶州之賢
大夫僉曰惠丞交譽於大吏率氣力薄吏所¶易侮縁是
未改官人尤惜之丞不動意獨謂余曰吾¶父乾道八年
三月某日卒十二月某日葬君山鄉原<md:KR4d0273_SBCK_019-9b>¶曰野山仕信州
鉛山簿監行在激賞庫糴塲用薦者¶得宣教郎教授建
康府而已夫用不究可悲也後四¶十年逺無以詔吾重
悲之子幸使墓有銘可乎惠氏¶始見莊周號惠施而居
<pb:KR4d0273_WYG_019-9a>
毗陵之宜興者六世君諱哲¶字茂明父承事郎俊民苦
學被惑疾祖父溥自教之¶君夙悟幼成與兄國子博士
迪勵志讀書至所過者¶化所存者神上下與天地同流
辨論徃徃終夕不就¶睡祖父欣然曰吾孫其庶乎遂皆
以文學有時名同¶登進士第既入官以能見異以廉見
敬鈆山修廢決¶滯其畏愛過於令令賴之如已出守徐
公林亟薦之¶糴塲米數十萬孝宗初親政邏卒猝至一
日詔捕糴¶吏甚急提領官召君慰安之曰廉士無恐也
<pb:KR4d0273_WYG_019-9b>
既上取<md:KR4d0273_SBCK_019-10a>¶出入籍視之不得毫髪於是周參政葵謀薦君
㑹罷¶政不果周舍人麟之既薦君之兄又將薦君不果
單¶侍御時將辟君為屬以格不果亦㑹君死纔五十六¶
矣初娶孫氏再娶蔡氏子端本新岳陽軍節度推官¶次
端方也女四人嫁迪功郎常州晉陵縣尉錢正國¶迪功
郎常徳府司戸申洙進士周作霖王鼐皆巳卒¶孫純夫
迪功郎台州司法有大迪功郎新建康府溧¶陽縣尉道
夫德夫自君之曾祖正議大夫智訓其子¶旉及需始官
<pb:KR4d0273_WYG_019-10a>
顯至君兄弟子孫世有科目興於孝友¶而文字潤澤之
尚德不務進雖仕不急用其家法也¶銘曰
湖洑紺冽兼兩峰涵暉發祥藹冲融惠君之¶文地所鍾
如雩章天雨不從生死變化塞復通相其<md:KR4d0273_SBCK_019-10b>¶子孫與時隆¶
　　　朝奉郎致仕俞公墓誌銘¶
公姓俞氏諱寛字伯仁臨安人曾祖舉祖昌齡世為¶臨
安儒家父徹尤工文詞與張子韶凌季文同有時¶名公
年十三入縣學筆墨意度如成人長老皆器此¶兒行貴
<pb:KR4d0273_WYG_019-10b>
矣初其父既貢辟廱避亂不行復擯鄉舉慨¶然謂公曰
吾聞得而不止無義者也失而不止無命¶者也衒於得
失欲止不能進不足以事君退不足以¶成身是兼無義
命者也吾將止矣若能佐我乎於是¶公尚少也及父卒
而公已壯絲粟程度如父在弗敢¶失既而生有以養死
有以送冠婚賓祭必具凶荒乏¶貧必與入其塾誦讀之
鏘然覃思之悠然人雅多公<md:KR4d0273_SBCK_019-11a>¶父子不窮於儒也及已得
仕勿亟勿徐擇義必精不¶為利回與可偕入與否偕退
<pb:KR4d0273_WYG_019-11a>
無失道而已人又知公¶不特能以所難止者從其父而
又能以所難進者詔¶其子也公年益侵始有山水花竹
之樂老兄弟相擕¶間出鄉人見其無車馬而步輕履安
相與追隨迎勞¶曰福人也公則人人與語酌飲之且酌
且行歡笑盡¶日而返嘉定元年公九十三矣子烈以起
居舍人為¶金人報謝使住都梁境上數月公常手書問
邊事敵¶情祝使自愛報國詞甚壯一日呼其幼子珙曰
我欲¶歸矣家人莫喻明日又令設洗沐未及而逝實七
<pb:KR4d0273_WYG_019-11b>
月¶乙丑葢舍人出境之日也是年十二月壬午葬于下¶
洪山累封朝奉郎服緋衣銀魚夫人張氏封安人子<md:KR4d0273_SBCK_019-11b>¶三
人長曰璨將仕郎早卒四壻王庭實髙健王思恭¶戴宗
師也孫曰垓迪功郎台州寧海縣主簿曰坦將¶仕郎舍
人免公喪召入西掖為侍從臣今為中奉大¶夫知明州
某辱舍人同僚張夫人墓竊有銘焉暨公¶葬又以為請
病不克就者六七寒暑嗚呼公意承其¶考變通詘伸以
待天命卒大報之是宜銘巳銘曰
<pb:KR4d0273_WYG_019-12a>
涸研燥葦陋儒之酸肥馬輕裘鄙夫之盤廣能具禮¶約
能守義天福方来導迎使至長原回回髙木隂隂¶應式
其阡昭公此心¶
　　　中奉大夫直龍圖閣司農卿林公墓誌銘¶
公林氏諱湜字正甫福州長溪人曾祖巖祖樗父師¶中
贈中奉大夫中奉迎師於蜀得師先生以歸學者<md:KR4d0273_SBCK_019-12a>¶常數
百人中奉為髙第公入太學與石斗文吳偁吳¶俯張淵
並時知名登紹興庚辰進士第為富陽尉金¶亮之亂部
<pb:KR4d0273_WYG_019-12b>
弓手截隘處邑豪乗時販鹽行劫公捕擒¶之代歸教授
明州朝廷㑹其勞改官知泉州晉江縣¶州分造戰船公
曰負郭豈有羨錢耶何忍歛百姓將¶捨去諸畨義公之
為助其役舟先就而民不知滿秩¶攀留空一城通判南
劒太守議官自賣酒公爭曰賣¶鹽已病矣又益以酒且
閩地俱萬戸也今始自南劒¶他郡効之君不畏八州民
怨已乎守諱其切自為奏¶朝廷視無通判署疑之方下
公條上言者亦謂閩近¶瘴故二税有酒錢而民自酤今
<pb:KR4d0273_WYG_019-13a>
創禁之非舊制也守¶奏遂格汀州賦輸無法吏多取自
入為百姓患帥漕<md:KR4d0273_SBCK_019-12b>¶請均節之以委公公索其征有公庫
鮓脯食次冊差¶出貼支等錢皆數千計他多此類守倅
俸數倍矣小¶官薄復别貸以給公約其歲用增損適平
省緡錢四¶萬還之民監司更薦召審察幹辦諸司審計
司遷太¶常寺主簿國子監丞太常丞紹熙元年遷監察
御史¶公久官南方無中援既入朝名人善士一見如舊
識¶相謂曰今士大夫去就常以臺諫官賢否為卜是公
<pb:KR4d0273_WYG_019-13b>
格應入臺得如斯人者庶幾乎至是竟用公故事臺¶諫
官居同宅相愛助厚甚彈劾論諫必相參審好惡¶指趣
不少異曰所以共持紀綱公獨喟然曰吾不¶惟賢與善
是親正人之愠於衆人是助好惡去取¶要以公論為歸
而曰共持其紀綱也夫紀綱者豈臺<md:KR4d0273_SBCK_019-13a>¶諫官為私之地歟
他日見上奏曰陛下託股肱於宰¶執而除授多小人寄
耳目於臺諫而彈擊多君子治¶亂之大無過此也執論
移晷侍立舍人言於衆曰今¶日察院爭何事反覆不已
<pb:KR4d0273_WYG_019-14a>
也自是與其長不合矣時¶小人知公意頗自為計公與
同列三人論劾甚鋭至¶一日罷數人内外皆聳方依公
為重而上以覺察過¶數詔諭公公為殿試詳定官考直
言者居第一而上¶不用及殿中侍御史劉徳脩下遷公
曰吾可以去矣¶劉公葢公所謂親而助之者也公奏直
劉公不報錢¶之望知靜江府公再論之上罷之望出公
浙東提刑¶宰執合前願少留不聴移江西轉運判官楚
多訟吏¶積厭苦公曰已恣雎而使民以弭事成名乎取
<pb:KR4d0273_WYG_019-14b>
滯訟<md:KR4d0273_SBCK_019-13b>¶自判之數月至者益少免贑州科罰罷龍南安逺
折¶變減興國淮衣絹南安聖節銀及水潦州縣窠名之¶
在漕司者皆除之歲損數萬而漕計猶增於舊召為¶吏
部郎中遷太府少卿以孝宗遺留使金始光宗過¶重華
宫疎濶公再三請未效而孝宗崩上内禪公入¶辭首以
奉親歡杜讒口為勸上俯聴首肯數四謂吏¶部侍郎彭
龜年曰朕初即位未識羣臣此老成重厚¶人也在道繫
帶及國通名有未合者連卻金議至賜¶衣以其服被公
<pb:KR4d0273_WYG_019-15a>
公揮擲去金人曰君命何可慢也公¶曰宋正統相承羣
官服視其品今易其制有死而已¶爭辯甚久金趣入謝
公盛服如故金不能屈復命上¶迎謂曰卿守禮甚堅國
體不失朕所知也遷司農卿<md:KR4d0273_SBCK_019-14a>¶公之還自江西衆望謂公
當遂用公論事不假借慶¶元初韓侂胄始專國朝士多
自引去呂祖儉上書爭¶之貶嶺外公見余丞相曰呂子
約匆匆南行奈何叔¶世事不宜有執奏收回大臣責也
丞相可不勉乎語¶喧一時權近側聣公因力請外除直
<pb:KR4d0273_WYG_019-15b>
寳文閣湖北運¶副未幾與冲佑觀起知泉州不樂公者
猶謂不可復¶與冲佑畢祠遂請老進龍圖閣致仕嘉泰
二年七月¶二十六日卒年七十一公晚而居平陽松山
温福之¶間也遂以三年十二月十九日葬于賢沙里夫
人黄¶氏封令人子介文林郎孫孟嘉孟治皆登仕郎孟
淮¶孫女二人公合女兄弟十人兄淳尉朝陽夫婦死公¶
經紀振業官其子弇餘弟妹亦自足再從叔貧無後<md:KR4d0273_SBCK_019-14b>¶為
立嗣嫁其女性淡薄散朗雖居官精敏遇事立斷¶而平
<pb:KR4d0273_WYG_019-16a>
居但教諸生誦説若不渉世故者於善惡賢不¶肖明白
而尤䕶惜善類世所謂善人君子常欲以一¶身同其榮
悴去留故議論多激發見忌於人以是齟¶齬廢斥而終
不悔朱公元晦既謫士諱其學公執弟¶子禮不變未殁
數月猶走書問疑義云介錄其文號¶盤隠類藁十巻介
喜節知類能似公来請銘余昔與¶公及詹元善同在太
常續炬縱語以銘屬余者也銘¶曰
天膏寥寥分一燈耿然自照非外明奉璋來朝¶如景星
<pb:KR4d0273_WYG_019-16b>
善人視之為廢興紹熙御史慶元卿義能扶¶持事不勝
乾剛坤柔相降升以待後死銘有徴¶
　　　草廬先生墓誌銘<md:KR4d0273_SBCK_019-15a>¶草廬先生姓林氏名鼒字叔和黄巖縣人事父母兄¶無
違志朋友不倍其言妻子裕如也隣里懽如也其¶行既
修矣少而廣問博請長而探幽索㣲老而愈勤¶窮而益
信其學既明矣面於方山木或春彫草或冬¶蕃井不先
汲炊不蚤熟蹣行株坐自若也邑後生聚¶而謀曰得無
<pb:KR4d0273_WYG_019-17a>
從草廬游乎先生得無思見我乎邑大¶夫作而顧曰某
獄疑先生決之乎某政謬草廬知之¶乎年七十一一日
筆數牘緘題竟就床將寐者視之¶已卒其為士者無不
弔而哀如不欲生也卒之十月¶丙戌明年嘉定十年正
月丁酉葬於樟槿山其為士¶無不送而號如不欲歸也
或肖其像恍乎草廬之容¶也或玩其書泠乎先生之音
也嗚呼世謂文華之俗<md:KR4d0273_SBCK_019-15b>¶薄雖躬行樸厚不能化曷不視
此乎自孟子為論世¶尚友之説始輕視一鄉之善葢天
<pb:KR4d0273_WYG_019-17b>
下所同善者猶未¶足也况一鄉哉按周官鄉即國也黄
巖古伯男國也¶二鄉公也公旦君奭預焉一鄉卿也閎
散南宫适參¶焉王國之善即天下之善也豈孟子未見
周禮而以¶戰國近事言之乎然則一鄉之所謂君子者
固無徃¶而不為君子矣夫疑天下之善不足於一鄉而
又以¶一鄉之善不足於天下者惑也先生之子季復幼
常¶除喪來告余既竊有感於孟子遂以記其墓兩夫人¶
皆陳氏女嫁胡惠連銘曰
<pb:KR4d0273_WYG_019-18a>
噫昔追隨五十年近離¶逺合交傾宣一札不至奄重泉
矢詞如忘徒泫然¶
　　　袁聲史墓誌銘<md:KR4d0273_SBCK_019-16a>¶聲史袁氏名直友幼而竒傑父延儒知武進縣提舉¶杜
師旦兼常州怒武進小書字大訶詰累至家人恐¶君忽
立常州庭髙語曰尊年運目眵小書童子所代¶爾即有
罪兒坐無及尊也師旦異之乃免稍長濶達¶多大節葬
武進於烏程厲山盡賣其産道上連駟馬¶冢旁置百家
<pb:KR4d0273_WYG_019-18b>
焉丞相雖敗符離孝宗意尚鋭論者¶爭言敵當擊君獨
上疏今比勾踐棲㑹稽時粗勝不¶多願陛下少忍且須
後卒割地而和虞丞相復與上¶謀出蜀師㑹長安君曰
吳氏挾敵自重久矣今誠能¶臂指使從我乎虞公黙然
蜀師不果出既相薦君及¶魏掞之於上君雅不好掞之
固辭掞之獨召對後四¶十年君七十餘矣韓侂胄以敵
自為功士大夫不敢<md:KR4d0273_SBCK_019-16b>¶問君間語侂胄自古君倡而後臣
和無以人臣專大¶征伐諸葛亮雖為忠桓温劉裕為簒
<pb:KR4d0273_WYG_019-19a>
矣公將何所据¶侂胄不答逾年被殺君又數上書及與
執政多論天¶下事金陵無帥謂宇文簽書何不自行宇
文不平出¶鄙語曰真九百君大悔恨自是不復言袁氏
世家建¶安曾祖禫祖符第進士奉議郎奉議次其譜曰
司徒¶裔孫邵甫醜紹術之亂逃徙上虞袁晁反浙東邵
甫¶之後復醜之又逃徙閩故為建安人子敏孺通判滄¶
州餉軍白溝河軍敗死之廷孺漣水軍司戸女真克¶漣
水亦死之季即武進用滄州恩補官素狎秦丞相¶秦呼
<pb:KR4d0273_WYG_019-19b>
曰來吾與若共此武進但以書叙戰守形勢無¶親附意
秦不喜武進竟不徃部注知縣者三終其身<md:KR4d0273_SBCK_019-17a>¶葢上虞建
安之袁能以潔易汙滄州兄弟再死節武¶進不阿所欲
於故舊至君䇿畫念慮必以國不以已¶窮苦貫稚耋常
守一意何義理千餘年未嘗間絶哉¶初虞丞相薦君既
不受舉進士亦不中第説友知衢¶州光宗立持其表來
賀得海鹽催煎未久棄去為常¶州推官又棄去以嘉定
六年二月二日卒年八十五¶月六日祔於武進之墓夫
<pb:KR4d0273_WYG_019-20a>
人陳氏子五人女之壻曰¶文林郎江東提舉司幹官曾
諒曰范希奭孫男女各¶四人説友事兄謹宦浸達至參
知政事君無一錢食¶客輒為萬錢具費皆出參政長子
聘儒癸丑進士朝¶奉郎浙東安撫司機宜次舉儒早卒
次學儒欽儒立¶儒皆參政奏官之人以為難余觀君疎
於世故而謀<md:KR4d0273_SBCK_019-17b>¶國無不中不見小利而大義常獨決其品
等在春秋¶戰國中非後世之才也雖然創為强者難持
而安處¶弱者易效葢唐以後通患而春秋戰國所無也
<pb:KR4d0273_WYG_019-20b>
然則¶强果不可以創為耶銘曰
逺矣聲史匪競匪營以¶節為身千載同清尚其後昆無
改厥承¶
　　　京西運判方公神道碑¶
方氏自固始遷莆田九世矣公名崧卿字季申曾祖¶早
祖淵父憲陽江令贈朝議大夫陽江殁而公生孤¶特强
立俊異躐倫等舉進士教官中其科教授越州¶母喪止
幹辦湖廣總領所公事添差淮西安撫司屬¶官員省為
<pb:KR4d0273_WYG_019-21a>
兩浙轉運司屬官知上饒縣提舉常平薦¶審察通判明
州知南安軍政最一路諸司合奏擢知<md:KR4d0273_SBCK_019-18a>¶吉州提㸃廣東
刑獄移廣西轉運判官復移京西紹¶熙五年三月二十
五日終於襄陽年六十慶元三年¶正月丙午葬於瀨溪
公學極原本有書以来無不通¶習聚帙數萬多朱黄塗
乙處宿疑隠問一事常類舉¶十餘續横浦集補襄陽志
皆釐糾昔謬韓氏文行於¶世二百年其始所從家異人
殊不能相一學者患之¶公㑹證旁引為書二十餘巻得
<pb:KR4d0273_WYG_019-21b>
以據依他本廢矣夫¶人葉氏丞相顒女公用丞相治縣
法分保正副旬詣¶邑受令保長五日一輪役當募者第
其色力緘之按¶上民大喜上下無敢不信然公天資精
于吏職在南¶安吉州尤稱神明其所予奪人以為經方
守者一字¶不可改也初廣西諸州及經略司歲用乏朝
廷命轉<md:KR4d0273_SBCK_019-18b>¶運使煑鹽給之或官自賣或客販率四五年鹽積
不¶售仰哺竭則多科增價而民病矣天子怛然加惠逺¶
方輒賜為貫錢萬者數十黜議主更法以便民公轉¶漕
<pb:KR4d0273_WYG_019-22a>
時適當官賣之後請曰大食鹽有定口不量其入¶而以
官用賦鹽豈官賣則善於客販哉今撥屬州鹽¶籮七萬
五千有竒而實賣纔踰六萬稍積不已是十¶六郡歲用
每折四而為五也廣西别發湖廣總司錢¶贏八萬靖州
三萬歲以為常夫自治不暇而猶餽¶輓他路是於折减
之外更增十餘萬以自困也然則¶不及十年官賣之弊
甚於客販矣益下固損上非有¶異術待更法而後損已
晩曷若自今諸州守實賣之¶數本路免别發之額勢足
<pb:KR4d0273_WYG_019-22b>
相補法可久行其言殷重<md:KR4d0273_SBCK_019-19a>¶惻切天子以為然行之至今
嗟夫嶺海絶徼視中州¶近縣不齊也彼地素薄於財則
簡其貢税兼官併吏¶合兵於農而因其俗以富之不備
責也若夫財不足¶以養其地矣奈何猶欲具體焉故公
謂官賣非必善¶於客販其要在嶺民免貴鹽官府粗自
立而已者豈¶不然哉公徧行瘴土盡其利害得消渴疾
醫不能愈¶邕桂人哀思之二子直孺新改官信孺開禧
初挺入¶敵帳再結和繇韶州為廣西提刑運判繼公行
<pb:KR4d0273_WYG_019-23a>
部父¶老迎拜悲喜既相與畫公像春秋報祠公階朝請
大¶夫贈至五品賓佐又謂應刻碑墓上遂来求文余嘉¶
公博於儒而以吏得民惜其不及驗於稽古勸學之¶事
而愛民之志利民之術又非特一廣西之鹽而止<md:KR4d0273_SBCK_019-19b>¶也詳
其已行而信其未行或庶幾焉銘曰¶
鹽利之末挈作邦柄增多不已鹹苦為病&KR0548;&KR0548;方公¶斟
酌行之如彼飲食時其渴饑方公甚文甚文且博¶廷發
大議可諏可度六府惟修緼而莫陳獨正此鹽¶嶺服是
<pb:KR4d0273_WYG_019-23b>
遵墓柏成峰有闢其道嶺人之思賽禱以報¶
　　　太府少卿福建運判直寶謨閣李公墓誌銘
故參知政事吳興李公以誠信質直事孝宗時天子念
討敵報仇功緒未驗晝夜耿耿他執政多迎前趨和退
即覆却異謂上固不快獨公謂機㑹難猝致本根當牢
持諸所興為不宜以空意忤敵公私懇切始末至到上
感公忠實久而順聴然後大言迎附者稍復衰息風俗
寖向淳厚而自淳熙接内禪二十餘年天下安樂無事
<pb:KR4d0273_WYG_019-24a>
中外謳歌至今繇公發之也兩預政終不取相位退歸
僧榻食纔數溢米蕭然永日風操絶俗逺甚三子伯尚
書季侍郎中子官差不遂猶至卿少皆有業尚名稱著
於世而諸孫材賢矣嗚呼教以約而類者衆受以薄而
與之豐天非偏厚李氏葢亦其理然也余不及從參政
後而與三子躡履迹於朝㑹少卿之孤仁本以銘墓來
請因竊用常所論叙者為書首少卿諱浹字兼善有夙
成之度少游太學諸生畏其能授承務郎監淮西惠民
<pb:KR4d0273_WYG_019-24b>
局復鎖㕔試禮部詞致瓌特有司異之曰執政子也嫌
弗敢上親友交唁公公嘆曰吾既仕矣學有大於此者
科目何為自是不復求試盡取諸書徧讀其興壊因革
一代之制别自成編而尤好左氏為作廣誨䝉曰衆寳
所藏也獵而有之在我矣厯幹辦軍器所國子監書庫
官書庫在十年外喜曰積是歲月足以寧吾親矣期至
猶不忍行叅政曰不然今二孫已長家問旦莫及而爾
兄弟結綬京師吾意其少慰公謝勉出監六部門軍器
<pb:KR4d0273_WYG_019-25a>
監主簿太府丞大宗正丞再知嚴州不行初公在軍器
監言造㑹子者二百人放作則散處於外稍久則兊賣
名役恣其自便誨其為姦宜置營區聚老而後代死而
後收及外府又言四弊戮偽造一也立營房二也戮綱
出峽重其防禁無使售易三也暫止印造或出内庫錢
收換樁官以救低折之害四也於時㑹子法未敝而公
之䇿如此改知徽州尋提舉浙東常平㑹稽督零税急
械繫滿府縣值公攝帥盡釋之士民歌呼义手至額曰
<pb:KR4d0273_WYG_019-25b>
真李參政兒也以兵部郎召樞密都承㫖蘇師旦倚權
利傾天下士公獨不徃師旦病之或曰可餌而致也遷
樞密院撿詳文字公固不徃晨入局㑹揖而已師旦怒
愬於專國者徙將作監既而自為節度使賀客成市公
又不徃專國者竒之曰是負氣有守可尚已遷太府少
卿公建言治世黜虚而務實今挾虚競偽者醖成北伐
之議邊事既壊矣尚多夸詡以悞朝聴詆敵則以强為
弱以鋭為怯譽已則以無為有以少為多上玩下怠施
<pb:KR4d0273_WYG_019-26a>
置莽鹵恐禍不可測願親札邊臣毋得以不根無實之
語輕輒來上他日白事宰相又面諭之於是專國者亦
怒公因力請外除直寳謨閣福建運判在職二年孳孳
為民蘇謙者建之兇豪兵興席隅官勢以殺人取賕賂
屢移獄矣言路有為道地者使刑部諭公以建儲赦貸
之公曰隅官監臨也受財枉法也庸可赦乎不許刑部
吏朱書符端曰臺諫意也勿誤公大駭亟具奏為吏借
臺諫以令者舉朝壯其為竟投謙嶺外而召公還然卒
<pb:KR4d0273_WYG_019-26b>
排笮誣讕寢其命公殊自喜别墅有寒泉脩竹留居之
以嘉定二年十一月二日卒年五十八三年九月十一
日葬餘杭縣茅山夫人施氏潘氏贈宜人四子曰仁本
通直郎新知南陵縣曰仁方承事郎前知仁和縣曰仁
表迪功郎新海鹽主簿曰仁元通仕郎五女迪功郎前
烏程主簿張端節從政郎新嘉興府司法余榕迪功郎
吉州龍泉主簿張恢承務郎監江東總領所藥局蔣杞
為其壻孫曰熙曰勲公文出新意作生語緻密簡雅無
<pb:KR4d0273_WYG_019-27a>
刻露之態四六絶去數十百年體裁切對順偶有若自
然圓行方止不拘定質詩騷尤清婉其餘弄筆率就皆
有義趣讀者雖貴珍莫能定其價而公亦深自櫝藏雖
子弟不覿也逺齋公燕居之齋也故公自記之其言曰
心逺物也利害得喪欲惡若一塵之起其前逺者隔焉
心葢近物爾吾懼其然也揮斥剔抉使夫塵者不立而
吾之逺者日充充而至於無所終極方寸之微而有不
可勝用矣嗟夫人常求所以悦是心者未嘗知所以病
<pb:KR4d0273_WYG_019-27b>
是心者方將與利害得喪欲惡角立而並行且竭力以
奉之不暇焉有以是為塵而隔吾逺哉又烏有揮斥剔
抉使是塵之不立而充吾逺也然則公能求所以病是
心者而治之矣其能難進其能易退其立徳深其去姦
果仰能承其先俯能訓其後非偶然致者文字之工不
足為之道也銘曰
彼門地者發身之眇彼詞華者得名之小賢哉兼善清
明自躬養心有本聚學有宗其在本朝傑出特立其在
<pb:KR4d0273_WYG_019-28a>
四方䕶善鉏惡豈不富貴視若一塵我為悚然思見其
人苕溪千里堪其止止我不見兮庶幾在此
　
　
　
　
　
　
<pb:KR4d0273_WYG_019-28b>
　
　
　
　
　
　
　
　水心集巻十九
