# -*- mode: mandoku-view; -*-
#+TITLE: 水心先生文集
#+DATE: 2015-09-11 14:12:40.011901
#+PROPERTY: ID KR4d0273
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 20
#+PROPERTY: FILE SB04n0380-020水心先生文集-卷第二十.
<pb:KR4d0273_SBCK_020-1a>¶
水心先生文集卷之二十¶
　　　　　　　　　　　章貢&KR0058;¶
　　　文林&KR0048;前祕書省正字周君南仲墓誌銘¶
君名南字南仲對紹熈元年進士䇿祕自宫掖俚及¶
㕓肆畧無不言其㝡切於世論者曰陛下聦明爲小¶
人蔽蒙甚有三一曰道學二曰朋黨三曰皇極夫仁¶
義禮樂是爲道問辨講習是爲學人有不知學學有¶
不聞道皆棄材也古人同天下而爲善故得謂之道¶
學名之至羙者也小夫譛人不能爲善而惡其異巳¶
於是反而攻之而曰此天下之惡名也陛下入其&KR0003;¶
而抱材&KR0018;學之士以道學棄之矣惡名既立争爲畏¶
避遷就迎合掃跡㓕影不勝衆矣小夫譛人猶不巳¶
<pb:KR4d0273_SBCK_020-1b>¶
又取其不應和少罵譏者亦例嫌之曰我則彼毁爾¶
奚黙焉是與道學相爲黨爾陛下又入其&KR0003;而中立¶
不𠋣之士以朋黨不用矣舉國中之士不䧟於道學¶
則困於朋黨矣唯其不能可否而自爲智無所執守¶
而自爲賢然後&KR0060;箕子公平正直之&KR0003;爲庸人自便¶
之地而建皇極之論起矣夫箕子所謂有爲有猷有¶
守是有材有道有操執之人也汝則念之斯湏不可¶
忘也不恊于極而亦受之謂其雖有偏而終有用亦¶
當収拾而成就之也今所謂道學朋黨者正皇極所¶
用之人也奈何棄天下之有材有道有操執者取其¶
庸人外若無過中實姦罔者而用之而謂之建皇極¶
哉其故無他闟冗適尊異凢庸當&KR0108;興天下之大禍¶
<pb:KR4d0273_SBCK_020-2a>¶
始於道學而終於皇極矣考官奏擬第一中語不用¶
教授池州熈寧後道學始盛而攻短者亦&KR0071;出靳侮¶
交雜意極鄙悖士不敢辨也獨君能辨之至謂道學¶
朋黨即皇極所用之人則自箕子以來爲之訓觧者¶
未有及君此言也時天下益&KR0134;攻道學新昌黃文叔¶
名忤要地御史遂指爲魁傑而君其壻也罷教授差¶
常州推官父卒不行主管吏部架閣文字開禧二年¶
下詔訟虜曰讎耻累丗矣即日討伐調度汹汹君賤¶
不及議常憂迫不自安坐起顛倒樞宻院開機速房¶
以朝士掌之兵事宻晝皆使論定而後上君與選焉¶
大恐辭曰吾方以先事造兵爲發枉必死之藥敢嚮¶
邇乎朝廷不能奪與議併寝因求&KR0024;外幹辦浙東常¶
<pb:KR4d0273_SBCK_020-2b>¶
平司明年召試館職虜留兵濠州江淮未静君言善¶
為國者不執理以强𫝑之所難常順𫝑以伸理之所¶
易今日之急復和而已寜使力尚有餘而惜和之早¶
母使力巳不足而恨和之遲也天下䌓委當付俊傑¶
今廟堂無能盡出胥吏　頭廬児干政接踵&KR0308;酒藿¶
肉瀾翻其家根本大壞矣於是擅事者怒悔召君謾¶
除正字趙㡬道爲太常丞論成肅后山陵不當過江¶
斥次且逐君母卒得止再除正字御史劾嘗以田賂¶
蘇師旦&KR0205;罷師旦田入安邉庫賂之主名故在也嘉¶
定六年朝廷以近比由館學牽復者與幹官使其友¶
壻訊君君要誓不願詞甚苦故命乆不下九月晦驟¶
食&KR0521;下利上喘閏月朔卒年五十五七年二月某日¶
<pb:KR4d0273_SBCK_020-3a>¶
葬穹窿山職　君躭書喜誦出於天性十五六時視¶
呉下問學止科舉心陋之一徃旬日巳棄去&KR0010;五易¶
師一易師爲傾動相播告擯絶既從余&KR0004;若無所論¶
質巳而耳改目化氣竦神涌古令事物錯落高下不¶
以涯量頓悟捷得受之&KR0002;驚行之若疑標𣗳山嶽之¶
上越軼風霆之外故朋昔𩔖望塵不及皆靡弛而逝¶
矣常以丗道興廢爲巳重&KR0018;一飯不顧私&KR0104;時如家¶
&KR0104;人如身人情多玩忽見事君悸心怛慮覩緩知亟¶
老校小史引坐深語所知往往非人所能知也文詞¶
撥去今作脫換騷雅欲以力自成家而&KR0347;麗精切逹¶
於時用亦人所不及也端行拱立尺寸程凖門内順¶
穆㢘節整&KR0346;自賜第授文林&KR0048;終身不進官两爲館¶
<pb:KR4d0273_SBCK_020-3b>¶
職數月止既絶意屏坐衣食弊惡雞鳴挾書盡夜分¶
皆憶念上口數千載未了事皆欲正定名章偉著皆¶
欲銓品異聞逸傳皆欲論&KR0274;曰此所以遺吾老俟吾¶
死也嗚呼材之難也俗壊教失苟得一二以自好故¶
成之難成矣不用矣不憤不愠樂而不悶尤難也然¶
則老其不遇之年伸其不用之業疑若可矣而猶不¶
然何哉君呉縣人曽祖昇祖囦父安道承奉&KR0048;娶黄¶
氏子深源嘉興縣丞乙丑進士也浚源澄源女嫁湖¶
南機宜衞樸次未行孫曰某曰某始余屢扳君使䆒¶
其論君畏浙江之濤馮翁之巘屢辭焉曰未暇也嗟¶
夫余固囑累子而反累余銘曰　孰材多而賤&KR0006;超¶
昊蒼跨鸞龍曠一世而僅逢孰材少而而貴&KR0006;冐欽¶
<pb:KR4d0273_SBCK_020-4a>¶
没塵泥困百謫而窮凶雖逺求而莫𦤺常近獲而不¶
容抱和璧以並刖扣牛鐸而偏聾晉楚非曽參之對¶
&KR0006;顔回豈與松喬乎比崇夕余箱&KR0006;納職　之月朝¶
余艣&KR0006;進穹窿之風悲子不可見&KR0006;余将&KR0154;從¶
　　　寳謨閣直學士贈光禄大夫劉公墓誌銘¶
公諱頴字公實衢州西安人曽祖瑫祖持右迪㓛&KR0048;¶
父藴贈正議大夫公紹興丁丑中進士第主漂陽縣¶
簿虜窺江退州索民租未入者公白留守虜事急民¶
不勝病矣請因以賜民張丞相悟謝曰慮不及此即¶
奏閣免由是知公令其子栻與㳺教授全州勤苦自¶
力率諸生同夜旦湖湘化之士人憎倍改官知鈆山¶
縣陳丞相訝曰薄取事官耶公謝以當應新制而巳¶
<pb:KR4d0273_SBCK_020-4b>¶
正議卒知常熟縣素號繁難前後健者盛氣鉏剗顧¶
不克公降心條理更以治稱簽判潭州帥&KR0018;其能僚¶
吏憚慴公約以中道常屈而改爲及陳峒反所禽㓕¶
多公計䇿既入朝乃言簽判功在臣上臣實愧之召¶
監進奏院遷太常寺主簿迁丞兼兵部&KR0048;官監司皆¶
上自選提舉浙西常平茶鹽事公言特備糴本盡廢¶
圍田者再未及用就迁提刑禁州縣毋得法外自恣¶
間詣獄察不應繫數十爲曺縱遣之百姓走愬道相¶
屬權𫝑交恨御史遂以介僻劾公罷乆之御史去除¶
江西轉運判官德化縣田逃徙太半守乞免稅至五¶
六不報公以見種實稅均其荒莱民願佃者第减之¶
上供自若而逃田盡復屬州縁紹熈登極科進奉千¶
<pb:KR4d0273_SBCK_020-5a>¶
餘公亟奏黜而薦其名士㓗㢘者十數除直祕閣准¶
東運副&KR0004;水敗楚州城幇修乆未定緫領扳公預議¶
公接伴虜生辰入對言劉超欲壊舊城改築國家何¶
故&KR0162;數百萬緡爲軍帥幸賞地可一語决也光宗從¶
之城完牢至今除户部郎中淮東緫領務場以額鈔¶
抵賞隂失餉計積二十年無知者公𨼆核得之度賣¶
絶増餉一年迁司農少卿緫領淮西先是有緫領自¶
乞爲都醸抱浄息而私其羸後稍益侵反以大軍錢¶
佐之邀糴編江淮迁&KR0232;&KR0010;月回易如&KR0018;販王人之體¶
盡矣公在事雖無㡬名實有辨義利判然斥部内&KR0060;¶
借緫司爲姦者其人大吏難動摇者也太夫人董氏¶
卒除直寳謨閣江東運副又知平江府皆未　除宗¶
<pb:KR4d0273_SBCK_020-5b>¶
正少卿起居&KR0048;實録院檢討官&KR0096;户部侍&KR0048;同修撰¶
痬生於頰提舉興國宮除集英殿修撰知寧國府改¶
知紹興府越東西都而彫君也數旱灾然衆欲所轥¶
念不暇䘏公歎曰民何罪吾不忍用太守禮食其粟¶
過矣浮餽妄請皆不與又乞鬻僧道止添差曰庶㡬¶
寛之&KR0205;差知平江府公經歸復提舉興國宫知泉州¶
泉土富樂其暴桀椎埋羣偷而衆奪者悉株連送逺¶
地則一以静鎮事從其俗人尤愛之蕃舶至舊與提¶
舉閱視公不往第遣職官喻曰貨不汝買也待制華¶
文閣次子正學死復乞興國而歸公歴官大小各有¶
意隨其病傷鍼石施焉蘇愈而止不執寛猛之偏術¶
抑人以徇巳也余所&KR0274;近是矣立朝進退必以義立¶
<pb:KR4d0273_SBCK_020-6a>¶
德所尚陳&KR0003;正理而扶救之不懐避就之淺心貶巳¶
以合時也孝宗時愽謀盡下人臣争承風自獻公乃¶
奏今日之失在輕聴人言而巳昔之施爲今復棄置¶
損盛德矣上既&KR0278;待三衙與執政鈞禮公又言兵權¶
惡專况今之将帥何足稱頥指哉光宗時論人主難¶
克而易流者四曰逸豫無節賜予無度儒臣易踈近¶
倖易昵也慶元&KR0004;始得親近即䟽言二三執政非所¶
謂坐而論道耶致今日之治要湏深講今不過㝷常¶
文書肯首而退爾大官大職安得輕授冗兵冗吏所¶
宜痛减横㤙濫賞不可&KR0186;啓巧請他比不可曲從皆¶
今日大患也又言修徳莫先於務學學之道存在已¶
不息之誠極取人爲善之益者也夫易貴朋友之講¶
<pb:KR4d0273_SBCK_020-6b>¶
習禮戒獨學之寡陋今&KR0134;講乆廢矣方是時風俗一¶
變其正邪消長而好惡向背之際有甚難言者公獨¶
謂黨與傾擠報復迭起願陛下御之以道容之以徳¶
不然元祐崇&KR0026;可&KR0101;也且今日巳爾又将如後世何¶
公立朝論事落落多此𩔖余所謂不貶巳以合時者¶
也公自泉歸而興國滿四年不再請有爲言而與者¶
辭不𫉬然後受巳而復請老進敷文閣待制致仕嘉¶
定元年除刑部侍郎公曰臣巳得謝矣惟陛下哀憐¶
俾全末路進龍圖閣宫&KR0026;數月復以公知㜈州公又¶
曰若强臣此行狼狽殞越身無處所有𧇊名義取誚¶
士論上知不可奪禄宮觀者再又請老以寳謨閣直¶
學士𦤺仕嘉定六年三月二十七日郷晨坐索湯盥¶
<pb:KR4d0273_SBCK_020-7a>¶
㓗而終年七十八贈光禄大夫碩人楊氏先公四年¶
牟三子曰強學奉議&KR0048;主管仙都&KR0026;曰正學宣義&KR0048;¶
曰志學宣教&KR0048;知仙居縣三女婿曰承事&KR0048;華亭知¶
縣陸三省進士徐冲通直&KR0048;蕭山縣丞余岡孫男六¶
常道迪功&KR0048;&KR0101;車輅院常德從事&KR0048;晉陵縣尉常武¶
迪㓛&KR0048;&KR0101;紹興府都稅院常寧常明常先登仕&KR0048;孫¶
女五壻曰将仕&KR0048;徐士廉承事&KR0048;趙與懃進士毛用¶
之潘自楚曽孫男三女二十二月壬寅葬公於靖安¶
郷巖山余既録公終始大節而又知其自少年高識¶
特立無𠋣附陳應求劉共甫名公卿也挽𦤺不得寜¶
甘服州縣其出浙西連七八外徙十餘年有以淹速¶
訊之公咲謝曰吾所欲也其在侍從而故與周旋傾¶
<pb:KR4d0273_SBCK_020-7b>¶
吐無間者方居中用事提将相與人如反手然公從¶
是絶矣常言士以不辱身爲重用捨命也其爲少宗¶
正而趙丞相適歸相遇於廢寺泥雨不能伸足但僧¶
床立語曰&KR0009;謝余參政某雖去而人材猶在朝廷幸¶
善待之公曰相公人材即參政人材也使果賢參政¶
之責非宰相之憂也揖而别余公&KR0071;相卒於善人多¶
所全佑公𦔳之也及後落公致仕而同時&KR0013;落者皆¶
巳起爲執政獨公不顧詞婉而正志恬而安嗚呼斯¶
完矣夫銘曰　公先幽潜始自正議𨺚興&KR0004;元匭書¶
千至天子驚嗟曰&KR0138;一二公時巳仕德噐早成物麤¶
兼融理冲獨榮前方後方不斵而行𫝑有險夷情有¶
戚休𢌿我百爲從容並酬階卿級侯衆俯僂之峙而¶
<pb:KR4d0273_SBCK_020-8a>¶
莫前公則户之始居疊石巖開洞劃九仙爛柯今古¶
一奕後依菱塘陂斜浦横欵乃其&KR0084;五湖夜明有芝¶
九拆有松千尺雲藏霧&KR0456;以庇兹刻¶
　　　故吏部侍&KR0048;劉公墓誌銘¶
開禧二年冬虜舉國入冦蜀楚淮徐同日&KR0013;兵上詔¶
邊臣謹城壁縱民徙内地虜求𢧐不許鹵掠無所獲¶
既而大雪數尺凍饑太半死皆引去獨留數千人於¶
濠州以綴和明年六月劉公退翁爲賀金國生辰使¶
虜論議往返未决公至楊州詔還&KR0243;州以俟自兵起¶
鹽商不敢行傳言虜且犯通泰而提舉官相&KR0071;遯逸¶
鹽利大乏朝廷患之即亰口用公提舉淮東常平鹽¶
事公曰鹽在北而移司於南異日虜不至使剽奪&KR0060;¶
<pb:KR4d0273_SBCK_020-8b>¶
窺吾之責也遂渡江益貸亭户鹽既増積舟相接数¶
千里賣盡復其舊又明年改嘉定元年就爲轉運判¶
官虜卒請和公得運司留錢十九千護視通問賀生¶
辰使各一又自爲接送伴遺留使三年爲两浙轉運¶
判官四年爲副使自浙徂淮凢北使送迎之事經公¶
裁定後皆爲成式州縣無横費暴役兩運司各有嬴¶
財盖五六年中自虜約和而公以選居其間至於約¶
成而能堅且乆其所以阜財寛民上下之情交孚而¶
綏懐安集之政行焉公姓劉氏諱彌正莆田人也由¶
進士第&KR0663;潮州司户參軍&KR0101;鎭江府㩁貨務茶&KR0163;知¶
撫州臨川縣入爲諸司糧料院太常寺主簿樞宻院¶
編修官太常丞兼左曺&KR0048;官其提舉轉運淮東也召¶
<pb:KR4d0273_SBCK_020-9a>¶
爲吏部貟外郎兼考㓛右司進左司郎中以直寳謨¶
閣爲運判遂自副使爲太常少卿國史院編修實録¶
院檢討官除起居舎人迁郎遂爲吏部侍&KR0048;公方静¶
簡質與人不苟立同異至臨事鯁峭除民疾痛剛果¶
立發必逹其志而後巳在臨川守以畸零稅迫縣公¶
故爲寛期曰此於法不當徴也守怒甚荷邑胥項廷¶
詬公公曰以喜怒罪令則可然畸零稅不可得也&KR0010;¶
旱按田傷者自蠲之端午守戒縣取鼓以節渡者且¶
檄公至其所曰無令敢譁公曰民無鼓而知縣有公¶
事不可往往尉職爾其在朝而陳丞相自強愎公不¶
附巳故出以使虜又疑虜復犯淮故就困爲提鹽皆¶
欲以危地䧟公也公既盡通鹽利則力繩武将之兼¶
<pb:KR4d0273_SBCK_020-9b>¶
州者使奉法奏罷軍㓛雜流之爲縣者悉注文臣賑¶
業其部之貧民錢米各有差其至真州官私屋&KR0004;立¶
坊巷街始具城樓櫓皆新成取廣儲冨安倉稻麥以¶
食餓贏淮東漸如平時矣自渡江而帥&KR0519;爲應辦官¶
儒生節士苦不得行意公既過清無敢以私問者事¶
關内臣未嘗與相見㸑不𪧐設門衢寂然公之始入¶
朝兵禍起有萌擅國者名使議鐵錢實以邉事付之¶
公行两淮乆而後返言無故而先發天理不順無豫¶
而輕舉人謀不從擅國者怒促進師既皆潰敗公又¶
言今虜頓兵要我復和急之&KR0096;則在人矣緩敵莫難¶
於財若今任帥守監司管軍以上貲豪其地者皆有¶
以佐軍湏而宫掖之奉吏胥蠹食悉加裁撙使國用¶
<pb:KR4d0273_SBCK_020-10a>¶
未甚屈則虜可力持而計可徐定也其論先後之序¶
如此在太常言&KR0004;相光宗周必大留正也及升祔獨¶
葛䘏己死遂得配食今二臣亡矣請别議應配者詔¶
方下其事公爲侍&KR0048;一月即以病自乞不許滿三月¶
累䟽猶不許㝡後許以職守郡然冀公復瘳也猶不¶
出命遂以七月六日卒年五十七嘉定六年也七年¶
三月歸葬於城南三里寳澗原前夫人曰方氏今夫¶
人曰林氏子四人曰克荘迪功郎𨺚興府靖安縣主¶
簿曰克遜曰克剛方以公遺恩任之曰克永女三人¶
已嫁者郷貢進士方濯其壻也&KR0004;公父名夙仕至著¶
作&KR0048;著作弟名朔祕書省正字余嘗叙其人在名丗¶
之目忽忽未用死公㓜率諸弟勤苦緝故業貧不能¶
<pb:KR4d0273_SBCK_020-10b>¶
具膏火旁嫗夜績者光射公牖&KR0186;携書就之後皆中¶
第天下謂能&KR0071;其父矣公教在　内故鄙事亦勉志¶
在事外故雅道不廢介而容物故不知者不忘宻而¶
與善故知者依爲重登侍從淺其事未着道未伸也¶
然推其已行可以信其未行迹其不爲可以任其必¶
爲也有國者未嘗不欲得善人之用修而至於善者¶
未嘗不欲爲丗用然公之二父與弟皆不及用公将¶
用矣而不䆒此𫝑之難合而可爲天下哀之也銘曰¶
惟墓有勒惟賢是記或一己多或絶不值猗公之家¶
我銘者四皆偉然哉可詔後丗¶
　　　邵子文墓誌銘¶
君名持正字子文温州平陽人少有當丗志用再試¶
<pb:KR4d0273_SBCK_020-11a>¶
禮部不得第受父𦤺仕恩監台州路橋鎮行在臨平¶
酒庫又以不礙格薦送者再亦不及官至成忠郎而¶
卒年四十九葬於曄山夫人陳氏子曰儒珍葬近十¶
年儒珍請余銘八九至不已君所歴官微事又淺無¶
足載者然余&KR0004;有學舎而君在衆中神暇語簡不輕¶
變聲色人盖巳異之訊其業則文典而瞻尤善以理¶
折衆&KR0003;故多得譽於朋友後余行四方而君亦在焉¶
則士大夫重其能歌詩工四六雅安異同無寒士態¶
疑情滯慮參論平處中利害之實所至皆解榻延佇¶
傾待之出而仕居&KR0101;當下列人謂君将不喜不惟不¶
喜将不能也而君整飭勤㾕甚宜其官於是又皆曰¶
是資軟細而耐麤澁當無施不可故雖公卿貴人亦¶
<pb:KR4d0273_SBCK_020-11b>¶
往往相爲引重不少矣士方沉藏汩没固無以異於¶
庸人幸而暴耀震顯建功垂閥操筆不勝記標於竹¶
帛爛然光榮豈其所素有哉以君之沉藏汩没而自¶
朋友士大夫至於公卿貴人皆能知君如此乃其所¶
素有也然不幸而終不暴耀震顯使操筆者遂無以¶
記此固余之所爲悲而儒珍之所爲殷勤力請而不¶
巳也然則雖不暴耀震顯而其所素有者固在矣君¶
父名叔豹嘗監岱山鹽余爲銘者也銘曰　嗟乎子¶
文四得觧爲上首晚益銳竟不偶勿以所無廢其所有¶
　　　虞夫人墓誌銘¶
夫人虞氏越山隂人父手雕北辰像事之祝曰必求¶
九天慧女已而夫人生英悟夙成勁畫麗語不學而¶
<pb:KR4d0273_SBCK_020-12a>¶
能詩書古文有&KR0002;素習既歸其夫則屏抑聦明不使¶
&KR0247;露曰以文成名子之責也我無預焉凡一家麤重¶
晝夜辛苦無所猒忽而髙筆雅韻常在事外自舅始¶
叔季内外姻戚皆言是嫂以賢有識起吾宗不以材¶
稱也夫死夫人焚約棄債自治塋宅據岡阜之宜合¶
寛儉之中人尤以爲能而益趣其子於學義曰爾未¶
觧無庸他質則爲辨&KR0003;衮衮如發機中的焉及子純¶
賜進士第一人不數年至两制封夫人爲太碩人夫¶
人無喜色後乃連外&KR0024;衆又歎其遲英落度夫人亦¶
無愠容常曰吾憂吾兒不能及古人爾他尚何覬嘉¶
定五年夫人從其子守温州明簡静恕能消弭大闘¶
使之輕微郡人甚愛太守且愛夫人曰母之教也夫¶
<pb:KR4d0273_SBCK_020-12b>¶
人亦天性有恩意聞外杖箠聲&KR0186;請入戒曰錯打人¶
乎故人愈愛之如其母云六年&KR0660;女㓜子思慕涕泣¶
自越来迎夫人憐之使君不能止郡人以爲大戚曰¶
草𣗳凍枯天風凄然而吾母逺道得無霜露之感於¶
是使君徬徨乞歸未聴以十二月二十三日卒年七¶
十七七年二月二十日從夫葬山隂縣丞務郷道木¶
原三子子純中大夫右文殿修撰子英子彦一女嫁¶
坑冶司幹官趙公珏孫曰㓜成&KR0009;子蘇老鼎孫嫌孫¶
長孫碩老昌孫申孫龍孫艮孫女曰不惜滿女余毎¶
患婦女門内常行殆不足銘若夫人以文字異質立¶
其家聲在窮逹無變志是可&KR0274;巳銘曰九天下&KR0006;逰人¶
間&KR0322;褷褷&KR0006;珮珊珊悲壽盡&KR0006;復来還莾故迹&KR0006;留空山¶
<pb:KR4d0273_SBCK_020-13a>¶
　　　故禮部尚書龍圖閣學士黄公墓誌銘¶
公諱度字文叔越新昌人曽祖巽祖恵之父仁静朝¶
奉大夫𦤺仕上爲光宗壽持賜大夫紫衣金魚公𨺚¶
興元年中進士第任瑞安縣尉教授處州母潘夫人¶
卒教授𨺚興府改平江府知嘉興縣召監登聞皷院¶
國子監主簿公志在經丗而以學爲本學終其身不¶
&KR0059;己見爲足不名一家有詩書五十卷周禮五卷得¶
義理所安爲多諸儒罕能過也史欲抑僣&KR0060;存大分¶
别著編年不用前史法至於天文地理今人以爲不¶
必講井田兵法仐人講而不足行者公能使文與事¶
㑹即近驗逺可以據依無昔人迂陋牽合之病也學¶
既成轉側州縣乆黙黙無所發及是輪當面對奏言¶
<pb:KR4d0273_SBCK_020-13b>¶
漢唐英主遭時雖異各競欲爲之心歴歳不渝終𫉬¶
已成之效陛下即位三年矣群臣猶未喻上志也則¶
豈能以事應陛下哉臣熟&KR0026;丗故惟養兵爲大患救¶
患之䇿幸使民屯田隂復府衞以銷今之募兵陛下¶
欲爲之&KR0004;無以過此又言經筵止讀通&KR0101;寳訓而李¶
燾長編本朝六七大節目本末所係願加考詳上欣¶
然取長編付講讀官天子既得聞兵數與費唧唧歎¶
息亟下公具屯田府衞十六篇上之㑹服藥不及進¶
御而經筵以爲長編文字多亦止然由是知公稍迁¶
丞紹熈四年九月迁&KR0101;察御史蜀將吳挺死公建論¶
曰國家徒𠋣世将扞虜而不爲蜀慮叛臣歳舉緍錢¶
四千餘萬遡流而運名曰餽邉實富呉氏民力盡矣¶
<pb:KR4d0273_SBCK_020-14a>¶
成都非用武國本頼梓潼號東西川劒閣天險漢中¶
興𫝑蔽&KR0210;於外昔人守蜀之常也今内無一兵若吳¶
氏南指两川豈朝廷有區區制置使何足抗哉天幸¶
挺忽死子弟未有異望急合興利爲一稍徙其兵以¶
實两川罷制置令梓潼兼領則餽運省而民力可少¶
寛於是上反復語蜀事至日旰遂以張詔爲興州都¶
統制而合興利分東西川執政莫敢任責後挺子曦¶
復歸興州竟以蜀叛宣撫制置失守棄地而去皆如¶
公言紹熈二年光宗始以疾不過重華宫公爲&KR0101;丞¶
上書切諌四五年疾甚既爲御史連䟽極諫上将令¶
右丞相葛邲調護孝宗而後朝邲不以爲誠也公固¶
劾邲以諫又言太白晝見犯心月犯天關熒惑勾陳¶
<pb:KR4d0273_SBCK_020-14b>¶
行入太㣲其占爲亂兵入宫以諫既不𦗟累乞罷去¶
又言臣有父年垂八十不能親飬柰何以空言感悟¶
陛下且乞出國門待罪而諌皆不𦗟又與臺諌官合¶
班對延和殿彈中宮陳源楊舜卿等罪大於李輔國¶
公最後口陳數千言曰孔子稱天下有道則庶人不¶
議夫不言公卿大夫不議而言庻人不議何也人主¶
有過公卿大夫諌而改則過不彰庻人奚議焉諫而¶
不改失不可盖使閭巷小人皆得妄議紛然亂生故¶
勝廣黄巢之流議於下國皆隨以亡今天下無不議聖¶
德臣甚危之上荘而不愠也然猶不𦗟孝宗崩今上¶
禫於重華宫詔復爲御史如故遷右正言知閣韓侂¶
胄驟&KR0060;柄威福浸廣意所好悪盡以御筆行之公具¶
<pb:KR4d0273_SBCK_020-15a>¶
論其姦有日矣而御筆出公直顯謨閣知平江府公¶
言御筆蔡京所以亂天下也今太上猶未得見表章¶
不通大駕空返歳饑八九以上盗賊巳作餒瘠滿道¶
此爲何時而容侂胄於其間設御筆逐諌官使俛首¶
去不得效一言乎固辭或謂天下方患若侂胄儻遂¶
因公請與節度使放之外祠禍幾可弭中書知力不¶
敵𦗟以冲佐禄歸養俄知婺州坐不發蘭溪知縣賊¶
罪䧏職罷自是綱紀一變大&KR0096;皆侂胄有而公爲冲¶
佑&KR0026;者六然侂胄素敬公不敢害也起知泉州公言¶
大夫年八十六矣不當仕直寳文閣復爲冲佑&KR0026;既¶
殺侂胄召用舊人除公太常少卿吏部侍&KR0048;公屢移¶
疾以脩撰知福州又與待制上親批授之知建康府¶
<pb:KR4d0273_SBCK_020-15b>¶
兼制置江淮公言兵甚致灾殍餘生盗皆不安易動¶
之形也昔方臘反雖即㓕而天下之𫝑遂動中國由¶
此不能立仐日之急危當使安動當使止上然之賜¶
帶而行公正月至金陵盡四月錢米所活百餘萬口¶
除見稅二十餘萬夜刼城東南立就擒而横山欝山¶
賊皆奔散公奏赦之境内奠枕民畫像祠公家爲香¶
火焉時盗起鹽城官軍奔潰踰射陽攻海陵越入天¶
長絶運道将迸之濠壽公戍定逺扼賊西路給淮東¶
鹽司糧仗募士鏖擊遂䧏卞整得胡海首以獻招其¶
歸業九萬家&KR0004;避虜之民聚於淮西坐而仰食十萬¶
人及刺爲武定軍猶三萬而巢縣忠勇滁州敢勇督¶
府效用亦數千人公嘆曰使爲總領患未巳而淮人¶
<pb:KR4d0273_SBCK_020-16a>¶
終不安者此軍也因其思歸悉散遣之公既制置其¶
大事而數路中奏報緩急雖小事亦應繩墨薦材良¶
逐貪懦比三年江淮稱治暇日作冶城樓廟祀東晉¶
君臣存江左遺迹夜引賔佐質難經義得新&KR0003;披衣¶
排户以告爲寳謨閣直學士入爲禮部尚書天下意¶
公嚮用矣公自以年愈髙累數月乞告不朝㑹或一¶
出輙復謝病請去不已遂以煥章閣學士知𨺚興府¶
即日歸越提舉萬壽宫嘉定六年十月巳酉薨年七¶
十六始公以府衞蜀兵&KR0003;光宗不用後爲上言今呉¶
曦誅矣&KR0002;遂移關外戌於成都潼川和好成矣&KR0002;遂¶
舉籍兵减三之一皆巳至之機可爲之㑹也紹興至¶
今三罷兵矣所増之賦皆當斥以還民又言祖宗家¶
<pb:KR4d0273_SBCK_020-16b>¶
法純用儒生更化之要在尊有德其經丗大指如此¶
至言侂胄首縛送李全而以泗州五千人還虜皆與¶
時論異又時方争言淮之城郭可盡築公獨謂&KR0229;力¶
䌓重難支魚貫而守一處失險則連城震動古人城有¶
所不守地有所不爭盖兵家常𫝑也訃聞上嗟悼遷¶
學士於龍圖閣加秩中奉大夫而後致仕七年某月¶
日𦵏於上虞縣鳯凰山碩人洪氏先卒子曰邁甲辰¶
進士迪功&KR0048;鎮江府司户早卒曰章承奉&KR0048;幹辦户¶
部提領酒庫公事曰遵郷貢進士早卒曰凖修職&KR0048;¶
丹徒縣丞女之壻曰袐書省正字周南知衢州王棐¶
孫曰元真承務&KR0048;元護元貺公&KR0004;入朝五十餘論侂¶
胄廢比再召七十餘矣又南走閩東北出金陵數年¶
<pb:KR4d0273_SBCK_020-17a>¶
復召已七十五故巳言者不行已行者不盡然公晚¶
猶莫易傳未成書前卒數月念得士必三十人乃可¶
爲國用今始五六爾病革但&KR0077;客危坐與章論&KR0003;終¶
日其不以老退惰終始有立増光前人余所畏也銘曰¶
維天降材人有常職非其本源行潦之溢公毗於學¶
生死六籍發舒中和仁政義術彼時燠寒流金走石¶
公儼不動内守冲宻彼物壮老先銳後屈公常自若¶
致用實推其所爲思始成卒小猶管晏大可召畢中¶
列三品外倡九牧揣本齊末廢百舉一較銖刀者夫¶
豈不足我懐慨然銘以貽則¶
　　　太學愽士王君墓誌銘¶
君名度字君玉越㑹稽人曽祖光祖鞏父後民承奉¶
<pb:KR4d0273_SBCK_020-17b>¶
&KR0048;少而竒頴再舉於禮部入太學以上舎賜同出身¶
教授楚眞二州不至官君素行孝謹葬俞氏暴露哀¶
毀高原谷汲飪沐不時具忽有泉自側溢役夫讙趣¶
㓛以速成免喪教授舒州江淮士人零落既聞君講¶
&KR0003;切理㑹心坐席皆滿　間值知州通判闕請攝事¶
所治又能猒服衆意人謂君學與材交相發也名聲¶
大震侍從争薦六部架閣累年不得上後進多欲躐¶
君君閉户讀書不自言朝廷賢之特用爲太社令迁¶
太學愽士嘉定六年閠月四日坐輿中感疾歸而卒¶
年五十七明年十月丙午其夫人董氏子成孫慶孫¶
女巳嫁者錢洪魏成之許而未行者貴溪主簿趙希¶
亮國子進士趙汝　相與奉君䘮祔于五雲鄉孫奥¶
<pb:KR4d0273_SBCK_020-18a>¶
塋成孫以君嘗所對御試䇿及其自記本末来請銘¶
&KR0004;將對䇿問同舎時事所宜言同舎驚揺手曰草茅¶
諸生乍見天子語固有淺深次第何預時事耶君曰¶
不然罷賢良䇿進士當丗要務無不畢陳自熈寕行¶
之矣且釋屩入廣殿一生未前有此而不言異日庸¶
&KR0205;得已而同舎竟登甲科君第居下歎曰吾知愛吾¶
君而巳豈敢以不樂聞過輕量明主哉顧掩欎不上¶
逹有司罪也至是二十年甫爲愽士㡬復見天子或¶
言宰相方知君奚啻一愽士而止不幸不及見命也¶
君見巳有日不料道何等語以對䇿時意氣推君所¶
欲言其能不擇淺深次第而盡言之果矣然則不以¶
不及見天子而不啻一愽士者爲君恨當以君将盡¶
<pb:KR4d0273_SBCK_020-18b>¶
&KR0269;所欲言而不及見者爲君惜也銘曰¶
昔子中道我勉而進徐行方&KR0100;九折之峻萬鑛一金¶
拱璧其沉孰知我悲刻銘斯隂¶
水心先生文集卷之二十¶
