# -*- mode: mandoku-view -*-
#+TITLE: 水心集
#+DATE: 2015-09-23 10:24:08
#+PROPERTY: LASTPB  <md:KR4d0273_SBCK_010-1a>
#+PROPERTY: JUAN 13

¶
<md:KR4d0273_SBCK_013-1a>¶
<pb:KR4d0273_WYG_013-1a>
欽定四庫全書
　氷心集巻十三
　　　¶　　　　　　　　　　宋　葉適　撰
　　墓誌銘¶
　　　陳少南墓誌銘¶
少南以謫死葬不及銘後三十年當淳熈五年三月¶巳
酉改葬於舊墓南百步先人之側其子六齡始次¶叙本
末請銘於余少南姓陳氏諱鵬飛少南其字也¶自為布
<pb:KR4d0273_WYG_013-1b>
衣以經術文辭名當世教學諸生數百人其¶於經不為
章句新説至君父人倫世變風俗之際必¶反復詳至而
趨於深厚今世所刋曰詩書傳者是也¶其晩而始得仕
用之未及而斥逐以死既死不泯滅¶而南方學者尤思
之至今稱焉猶曰少南故因而不¶改所以記也少南温
州永嘉人也曾祖某祖戩父公<md:KR4d0273_SBCK_013-1b>¶謨少南舉進士再為第
一中紹興十二年甲科授左¶迪功郎明州鄞縣主簿移
浙西安撫司屬官召對為¶博士太學以視學恩改承奉
<pb:KR4d0273_WYG_013-2a>
郎説書崇政殿除尚書¶禮部員外郎兼資善堂贊讀復
兼説書初建太學承¶中原䘮亂士未知所向司業高閌
始更造學法及少¶南以文字起多所接納而江左俊秀
李冲詹左張相¶范端臣林光朝等應其選繇是紹興之
文見矣上知¶其名儒敬待之經筵論周平王歸魯仲子
之賵上¶忽問母以子貴何也講讀官變色踧踖不敢對
少南¶從容開析其所以然既而曰舜禹皆聖人興於賤
微¶其父母待之而後顯所以貴也若失道與民以憂其
<pb:KR4d0273_WYG_013-2b>
父母則非所以為貴此孔氏所以戒也上為欣然聴<md:KR4d0273_SBCK_013-2a>¶納
初秦丞相子熺學於少南丞相既重少南且以熺¶故遂
驟引用以博士為講官其為禮部郎也熺為其¶侍郎少
南謂熺子弟未習事所下文案多不應法批¶其後還之
每見丞相言荆襄可為都以控接北方今¶置郊祀壇都
驛亭勞費甚矣是不動呉越而忘讎恥¶以自佚也及上
前講解多引尊君卑臣之義崇抑子¶奪有所開諷自是
丞相見少南禮甚恭意寖不悦而¶熺尤不平遂以御史
<pb:KR4d0273_WYG_013-3a>
疏罷歸明年主管崇道觀上將¶復召有自南還者執政
問少南何為時適彗見則對¶曰覩妖星聚飲為樂耳繇
是除名居於惠州福建盜¶起少南徒步循江南踰嶺數
千里而至妻子不能從¶紹興十八年少南居四年矣得
瘴疾卒年五十㑹有<md:KR4d0273_SBCK_013-2b>¶鄉人經畧廣東得以䘮歸葬於歐
浦之原娶王氏子¶一人六齡也二女適周季顯徐貫之
孫男二人曰載¶曰古有管見集十巻羅浮集二巻少南
性簡重言動¶有準自㓜而孤以專志勤苦成其名於聲
<pb:KR4d0273_WYG_013-3b>
利樂欲無¶所動其學為通博而多識治亂在人主左右
謀議箴¶切皆合大體上亦自欲用之而不幸有所牽制
一不¶屈節即坐貶死及秦丞相薨諸常所排擯隨小大
收¶用無遺而少南獨以先卒無為言者乾道中時宰欲¶
上其事庶幾天子慨然追錄其後卒不果嗚呼少南¶之
所立不少概見而至此也宰相必用士士必修潔¶博習
以待用治世之常理也而其進退離合若此何¶也故士
有卓然著見而不汙其所為者矣其遂可以<md:KR4d0273_SBCK_013-3a>¶為賢耶其
<pb:KR4d0273_WYG_013-4a>
亦有幸不幸耶銘曰¶
古時㑹通俊良集左臯右䕫助引汲忽非其逢牽挽¶入
自行志義以維縶吁嗟少南兮命胡弗長放彼南¶服兮
奄淪亡永終一世兮改厥藏後如有考兮視銘章¶
　　　葉君墓誌銘¶
君諱梓字元材池州貴池人父薈有兄早死聚諸子¶自
育之君以為食將不足始治呉唐田地未久貲過¶其舊
矣君令家不得妄費衣食不得自有衣食受一¶錢以上
<pb:KR4d0273_WYG_013-4b>
必均有餘頒親友乏嵗賑貧餓衣食之外不¶得無業儒
者力田各擇所任授之奴客趨事尺寸程¶約率勞以身
不為過嚴上下相勸行不敢惰廢其後¶家法成熟賓順
雍睦弟楠森同時為鄉貢進士而楠<md:KR4d0273_SBCK_013-3b>¶及進士第他子弟
課壠畆省廪窖性行質實無異好¶惡門内如一人君既
以力佐其父稱善人長者葉氏¶繇此為大家里中無不
敬向而君之賢譽滿於池及¶傍宣歙太平三州皆能記
其事葢知武康縣程九萬¶狀太常丞徐誼書與君之子
<pb:KR4d0273_WYG_013-5a>
之實言於余者如此余¶聞聖賢言一身一家至天下皆
有為之之道然自古¶窮極富貴執世所甚重之權其當
施之事多繆亂而¶失其所以措之至徒䘮敗銷鑠而不
足紀彼不知為¶之之道故也君匹夫奮田間能使方千
里内以其家¶顯是知為家之道矣不可以無述也君讀
書通古今¶以倫類治家使之服善而成材與致草木蟲
鳥為瑞¶物者異矣曾祖亶祖茂君卒於淳熈九年七月
某日<md:KR4d0273_SBCK_013-4a>¶得年五十七十一月某日葬於呉唐娶汪氏袝焉
<pb:KR4d0273_WYG_013-5b>
三¶子之實為長亦為貢士之守之安銘曰¶
治生於呉唐歸死於呉唐不媿此土昭厥芳¶
　　　墓林處士誌銘¶
墓林處士者永嘉何傅字商霖者也死年五十七所¶居
墓林巷城中最深僻處也前二嵗余數過焉草木¶稀疎
而不榮敗屋纔三間悉用故唐書黏之處士潤¶澤詳整
如大人也對客為清逺之言其言以有財為¶累而以貧
賤為得以即死為可足而無憾其憂諸子¶曰恐不能如
<pb:KR4d0273_WYG_013-6a>
我無過其釜㸑常空而意氣悠然未嘗¶以㣲感人人亦
忘其為貧也嘗一日大雪道無行人¶處士與同巷朱伯
魚問余遂登郭公山富覽亭之故<md:KR4d0273_SBCK_013-4b>¶基以望江北雪驟甚
不已兩袂皆積余不能忍寒飲¶酒而下處士獨傍城隅
度橫彴徬徨折葦之間昬夜¶乃歸以余所知於處士能
不以非義干其慮而有凍¶餓自守之樂斯亦士之極致
也豈可謂之非賢者歟¶處士自少攻為詩竟以成名殆
其死也猶課某章未¶繕而卒男女七人其長者未冠也
<pb:KR4d0273_WYG_013-6b>
其幼者尚抱也死¶之日其友翁忱既禭歛之又率嘗徃
來者盡有賻焉¶始克葬於西山崇明寺旁銘曰¶
古人有言曰天生五材民並用之厚薄不齊非聖莫¶司
惟其不悲以刻於斯¶
　　　孟夫人墓誌銘¶
夫人姓仲氏揚州人曾祖迪功郎彦明祖贈正奉大<md:KR4d0273_SBCK_013-5a>¶夫
將之父曰并字彌性左朝請大夫淮東安撫司參¶議官
有俊名紹興中夫人之夫名嵩朝奉郎直袐閣¶浙西安
<pb:KR4d0273_WYG_013-7a>
撫司參議官實少師信安郡王忠厚之次子¶也以才稱
其仕不究於年而夫人既寡後七年年五¶十有二以淳
熈甲辰二月癸未卒七月丁酉合葬於¶常州無錫縣富
安鄉許峴山五子曰䕫宣義郎監秀¶州華亭縣市舶務
曰曾皆已亡曰猷宣義郎新監臨¶安府樓店務曰導承
奉郎新監秀州糴納倉曰翔將¶仕郎兩孫曰升曰桂孫
一女最長適奉議郎通判筠¶州李大理夫人諱靈湛六
嵗誦周召南詩通其意識¶度過人信安王以恭儉律家
<pb:KR4d0273_WYG_013-7b>
夫人尤勤苦敬順事夫¶訓子率用寒素精義擇語類先
生長者之法言當家<md:KR4d0273_SBCK_013-5b>¶事精宻有㫁近智士丈夫所為也
嘗見佛者宗杲重¶其明悟使從其徒曰無着道人妙㹅
㹅亦以其所知¶許之未三十即齋居蔬食除割世欲晝
課經梵夜習¶禪觀指月出之光自喻其性以為亘古今
不能虧也¶將死子婦等前問細碎盡酬荅申衍契入照
了幻妄¶嬉笑如常日亦異於人矣自詩書古文其錄賢
婦烈¶女莫不備閨閫之義嚴死生之際其後世敎㣲闕
<pb:KR4d0273_WYG_013-8a>
雖¶賢公卿大夫皆寄性命於禪佛及力不能守其説則¶
荒憒戀結禪佛者亦笑之况婦人女子而能堅勇精¶進
絶欲輕死宜其以為竒異希有高世不倫之行矣¶若夫
人是也使其負如此之性質出於非禪佛之世¶而以夫
專潔從一之操與詩書古文之稱叅其賢行<md:KR4d0273_SBCK_013-6a>¶豈有高下
之差乎余與猷導游嘉夫人之義而歎其¶不遇故序而
銘之銘曰¶
彼欲伊昬彼利伊塵郤滅不存以性為親剛者能之¶偉
<pb:KR4d0273_WYG_013-8b>
歟夫人昔之稱賢以法成身佩服孔倫圖史是陳¶世異
教差稽徳則均許峴之山水淵木囷終也可湮¶銘此不
泯淳熈丙午正月朔龍泉葉某撰¶
　　　宣教郎通判平江府姚君墓誌銘¶
余友四明姚君洪卿淳熈十年十一月十三日終於¶蘇
州官舍余哭送其柩出盤門十二月十二日葬鄞¶縣陽
堂鄉延夀寺山孤善長以狀來請銘於是善長¶七嵗而
洪卿之死涉四年矣洪卿諱頴曾祖阜左迪¶功郎祖孚
<pb:KR4d0273_WYG_013-9a>
左奉議郎父孝全以承事郎致仕洪卿淳<md:KR4d0273_SBCK_013-6b>¶熈五年策進
士第一授簽書寧國軍節度判官㕔公¶事召為袐書省
校書郎出添差通判平江府遂卒年¶三十四洪卿沖澹
謹重特有雅量賜第時余與之同¶謝又同期集事甚久
余察洪卿不以喜累志也洪卿¶之學勤苦兼洽其文精
俊詳實然退藏抑損常願出¶人後既得盛名尤務審緩
不急暴所長所歴之官皆¶人立欲以其材能自振迅者
而洪卿摧歛鋒鋭若不¶敢有所為其有所為惟恐人以
<pb:KR4d0273_WYG_013-9b>
為能也葢余復與之¶同官於呉而見其志益明業益習
論天下事無不盡¶而最惓惓於當世所謂善人君子余
然後竊歎國家¶以科目求士其偶然得之而前輩巨人
皆繇此出而¶洪卿器端識逺益進而未已是其得人矣
士之一身<md:KR4d0273_SBCK_013-7a>¶與其父母兄弟妻子皆繫命於舉選之得失
何也以¶其榮悴異焉故得者莫不自以為天與之而又
自以¶為一與者不復奪也今天與洪卿之榮如此而又
奪¶之之峻如此且併其父母兄弟妻子之望皆失之何
<pb:KR4d0273_WYG_013-10a>
耶豈天固愛之而固忍之耶是殆有不可得曉者也¶士
之&KR0346;身厲行不顯於其時則傳於後而已洪卿既¶首進
士為館職矣徒以得年之夭故不大見然猶當¶文有次
官有業行有述而善長皆不能言也豈天之¶暫顯之而
終蔽之耶是又特難曉也嗚呼此余所以¶記其所知之
大意而不使洪卿之遂無傳也洪卿二¶男曰善長曰某
一女曰某夫人王氏今丞相冀國公¶之子也銘曰<md:KR4d0273_SBCK_013-7b>¶不以既與為通不以復奪為窮衆人之榮如埃隨風¶有
<pb:KR4d0273_WYG_013-10b>
孚其躬長短必終昭哉洪卿妥矣幽宮¶
　　　將仕郎嵇君墓記¶
君諱居易字俟之家應天府宋城渡江為上虞人高¶祖
翰林學士頴拒不獻張堯封文者也曾祖景中將¶作監
主簿祖立贈中奉大夫考諱琬朝請郎知袁州¶君用袁
州恩補將仕郎銓試入等未及進官以淳熈¶十二年二
月十七日卒明年八月二十三日從袁州¶墓右始寧鄉
宋家㠗袝焉夫人趙氏余婦之異姓姑¶也故來求銘余
<pb:KR4d0273_WYG_013-11a>
未嘗知君而視君之狀曰事親純孝¶處已儉約有乃父
風無子弟氣習䘮袁州也毁甚骨¶立因得風疾以死而
已其辭方其事逸其美畧使余<md:KR4d0273_SBCK_013-8a>¶無所依以為述也辭之
五六反夫人重介其僕謂余¶婦曰宣教平生辛苦既無
官爵且減年夀一家之恨¶無復愬矣而塟無埋銘吾他
日何以見吾夫於地下¶汝善請之吾弗得弗止也其詞
甚悲環聴者皆悲有¶淚下者余於是重夫人之欲以文
字託其夫也其家¶庭之傳夫婦之道必有可見者然媿
<pb:KR4d0273_WYG_013-11b>
夫終無所依以¶為述不能伸夫人所以託其夫之意葢
君之子曰柟¶曰樗一女尚㓜姑記以遺之使待夫柟若
樗者長而¶能考君之行以告將續書矣宣教郎行太學
正葉某記¶
　　　杜君墓誌銘¶
台州黃巖有善士曰杜君諱椿字大年學以厚其質¶不
為浮華枝葉之言其行推已以恕人無矯厲嶄絶<md:KR4d0273_SBCK_013-8b>¶之事
其處家居鄉自以為我士也凡為善與義而至¶於侵越
<pb:KR4d0273_WYG_013-12a>
其所守以涉於售譽取名之嫌者皆抑而不¶敢行故常
足其分而已然其久而人自化服葢其質¶之不可掩也
試於禮部不中當特奏名因謝不出年¶七十四而死鄉
人歎惜之淳熈十五年八月甲申君¶卒滿三月二子&KR0974;
知仁即葬君於善化鄉親仁里之¶樊川而致其壻林鼐
之述來請銘&KR0974;為鄉貢進士鼐¶余友也為承議郎通判
筠州余觀夫世人役於時之¶好惡而終其身求以狥外
之繩墨為不足以卒䘮其¶所立者多矣如君之安於一
<pb:KR4d0273_WYG_013-12b>
丘而能自信獨樂耆老¶不倦以盡其死是可賢也故稍
采其平生之大意而¶銘之君曾祖明祖誼父舜卿夫人
商氏徐氏銘曰<md:KR4d0273_SBCK_013-9a>¶君嘗榜其居之堂曰遺安義取龎公豫名其兆以牧¶之
之樊川而自號樊翁死命其子歛用深衣葬用三¶月曰
惟禮之從稼不使枯兮廩則不豐游於樊兮合¶族宗君
最老而命歌兮和者㓜童嗚呼爾後之人兮¶無墜此風¶
　　　媛女瘞銘
<pb:KR4d0273_WYG_013-13a>
媛女始生能誰認俄病癎不省憶四年而夭將絶忽¶左
右顧應荅累累長愾淚下與其母訣余多險艱垂¶四十
矣初有二女連嵗皆失之故與高氏頗自傷又¶傷媛之
難成也葢媛以淳熈十四年七月二十八日¶死明日瘞
錢塘門外寳勝寺後龍泉葉某記¶
　　　陳君墓誌銘<md:KR4d0273_SBCK_013-9b>¶平陽陳巖字仲石自其成童智之所開師友問學而¶巳
年進志立識通性明服所知於家而宗族慕焉信¶所行
<pb:KR4d0273_WYG_013-13b>
於里而鄉黨賓焉意愈高力愈下督責其身不¶使一日
縱於慢游也奉持其心不使一思慮雜於邪¶妄也訓於
經講於禮者必欲周於事逹於物不計事¶之異同時之
先後也其可見者若此嗚呼巖也父之¶鉅子弟之任兄
師之傳人出而從宦國之脩士也夫¶如木升而為材可
掄如玉琢而為器可繅藉也夫不¶幸年三十有五淳熈
十五年十二月四日卒明年三¶月葬於安仁其弟崇致
其父及師之請曰願有銘夫¶悲哀其志意之不及於成
<pb:KR4d0273_WYG_013-14a>
就此師友之所以為君痛¶也道䘮久矣士不修其實職
而皆以必用為貴偶不<md:KR4d0273_SBCK_013-10a>¶獲用為憾志意之卓祗重累焉
三代之時道嘗行矣¶彼家淑其道人有其善孰從而盡
用之然則夀夭一¶也用捨一也君子自得以正其命宜
有人之所不及¶知者銘曰¶
䘏爾婦撫爾子父母之力止矣止而弗止斯石紀之¶
　　　朝散大夫主管建寧府武夷山冲佑觀周¶先生
　　　　墓誌銘
<pb:KR4d0273_WYG_013-14b>
先生姓周氏諱淳中字仲古及進士第乞監潭州南¶嶽
廟敎授全州以心䘮去又教授廣徳軍廣徳之學¶自錢
公輔洪興祖先生增制學宮教以義利先後人¶用知勸
滿秩有咨其賢者共為薦改官知台州寧海¶縣富人子
育於伯父後乃愬父與貲不平傅獄累嵗<md:KR4d0273_SBCK_013-10b>¶矣先生使並
處一室為言鞠養舊恩可念也因相泣¶不復愬知州索
民久欠甚急先生争不可又以故乞¶監嶽廟去朝廷將
用之先生辭焉為主管淮西安撫¶司機宜文字帥欲奏
<pb:KR4d0273_WYG_013-15a>
邉狀必請先生廼具還授茶陵¶軍使茶陵闕逺故求之
已而遂乞主管台州崇道觀¶成都府玉局觀授淮東安
撫司參議官當上又乞主¶管建寧府武夷山冲佑觀淳
熈十六年五月已未卒¶積年六十八階至朝散大夫先
生温州瑞安縣人居¶三港鎮之西初買廢山躬執鋤鐮
燒地種木稍鑿平¶為宅既久則大竹長杉回合蔽虧綺
嵐紺池煥霍房¶户先生出仕之日少退休之曰多常終
嵗閉門花香¶鳥鳴暢然怡適不問外事間從市上負販
<pb:KR4d0273_WYG_013-15b>
錯雜見者<md:KR4d0273_SBCK_013-11a>¶驚異謂為古人先生與人盡恭能推善遜强
不使人¶以其薄仕進為出巳上故行高而人不忌著文
集十¶巻春秋説約六巻曰昌齡者曾王父也曰贈宣教
惟¶良者王父也曰大宗正丞贈中大夫之翰者皇考也¶
娶林氏將作少監待問之女封宜人有四男子㮨迪¶功
郎新福州永福縣主簿橚未命枬先卒枋太學進¶士兩
壻曰劉用晦林必大孫男三人燾烈熈孫女二¶人九月
壬申㮨等葬先生於來暮鄉龜巖大宗正丞¶以節廉重
<pb:KR4d0273_WYG_013-16a>
人恨其不得為諫官御史先生仍祈退逺¶利詭世無悔
迄再不顯銘曰¶
凡仕之初豈異乎民超卑跨尊奴使厥神又於其間¶突
兀輪囷智不能周併傷乃身取物之殘盻睨嚬呻<md:KR4d0273_SBCK_013-11b>¶勤拾
涕洟味其芳辛吁嗟先生退以自珍冗不希榮¶屈不望
伸有來招之亦莫汝狥不以為高所永者仁¶異彼區區
計伐稱勲如編羣羽附諸堅珉我述斯銘¶無墮後聞¶
　　　太碩人臧氏¶墓誌銘
<pb:KR4d0273_WYG_013-16b>
贈朝散大夫丘君諱經字子常之夫人曰臧氏淳熈¶十
四年七月二日卒年八十七時夫人之子崇以朝¶請大
夫直龍圖閣為兩浙轉運副使上特厚賻賜之¶十五年
三月六日遂葬夫人於江隂城東敔山始大¶夫葬城西
四十餘年矣弗果合夫人及大夫皆江隂¶人也大夫質
厚而遜有冐奪其田者大夫知直在已¶恥以訟自言因
推與之紹興行經界法遽民尤憚役<md:KR4d0273_SBCK_013-12a>¶大夫貲不當募歎
曰吾何敢鈎及鄰比以重難委人¶耶卒黙受役費幾盡
<pb:KR4d0273_WYG_013-17a>
其産其仁不忍挍如此大夫終¶諸子皆㓜夫人悉罷廢
故所治生事獨郭外田數十¶畆曰耕此教若曹耳雖甚
貧而能儲乏積少以供賓¶祭待問遺人不疑其力之不
逮也察士之材否使其¶子擇而後從夜必令執書從旁
曰我婦人也不能知¶書之義觀其玩誦反復清切不寐
者深於學之驗也¶道里中某子某弟成壞近事曰此我
所知也又逆論¶其逺者數為危語以動切之曰我寡而
爾貧使但為¶中人弗能振也其後龍圖中甲科仕歴内
<pb:KR4d0273_WYG_013-17b>
外矣夫人¶每告以上㧞擢太過宜自警厲之意及龍圖
治行暴¶當世赫然為名能臣其所平處欲周盡情偽時
有縱<md:KR4d0273_SBCK_013-12b>¶恕必使人樂其明安其政者無不孜孜言之也天
下¶高龍圖之名而未知夫人訓之勤也夫人既晚獲榮¶
養封秩龍圖又請移婦呉氏所得恩及慶太上皇帝¶太
上皇后萬夀累至太碩人所迎置皆繁㑹地極燕¶遊滋
味之適然夫人常不以為幸間獨掩涕忽忽傷¶大夫之
不及見而已雖篤老猶自縫緝衣弊不肯更¶有積輒散
<pb:KR4d0273_WYG_013-18a>
之曰豈無財之罪耶三子長早卒曰軾亦¶先卒季龍圖
也二女適湯季行湯大成孫曰夀儁脩¶職郎新嚴州司
户叅軍夀嗣夀邁夀倩夀昌夀嘏孫¶壻曰丁圻盧鵬南
呂鼎從事郎新温州軍事推官趙¶師端餘未行曾孫二
男一女夫昔之履約蹈難奮其¶名節已而門户盛大子
孫昌衍迄為世家者無不稱<md:KR4d0273_SBCK_013-13a>¶其母之賢也夫人始寡居
尤薄而守義益篤其子賴¶以成名是宜書矣而大夫尚
徳無競殁久而善愈報¶可不併序見之亦以慰龍圖君
<pb:KR4d0273_WYG_013-18b>
之哀思銘曰¶
嫠適其遇貧非其懼其義不毁有子以裕命秩厚之¶年
夀久之其究不留銘勿朽之¶
　　　葉君墓誌銘¶
君諱權字元立生五十九年淳熈十四年十月庚寅¶卒
明年二月甲申葬其縣長夀鄉清名山原上君兄¶梓之
墓余所銘也家世鄉里故弗詳焉君三世二百¶人四十
餘室不别盤案而飰百年矣君為是諏其兄¶先一門之
<pb:KR4d0273_WYG_013-19a>
有無為一身責非求富也及其盡力而無¶私用天道地
利而不巧故不惟自足又得稍溢其餘<md:KR4d0273_SBCK_013-13b>¶借捐隣近之窮
羸君之致富非有術也然後規處其¶祭喪㛰嫁使有經
用分其子弟使有常職使不傲不¶愚共家之業而皆達
於學義則君之於既富可謂能¶有禮且有文矣此君之
所以助成其兄而嗣守其法¶者也天下之家無必貧無
必富富人之所願也然而¶仁者不必為為者不必仁自
古而然未嘗合也君之¶事必為而成矣成則難持大則
<pb:KR4d0273_WYG_013-19b>
難守惟志明者易遵¶而法簡者不可變也使君之志而
其弟若子孫皆自¶克其賢以如君而君之法不待如君
者皆可以行之¶也則葉氏之世常傳而其宗常一也豈
有既哉始君¶之兄死請余銘其墓今君死復以請余不
能知君兄¶弟而重銘之不辭所以勸天下之為家者也
君娶舒<md:KR4d0273_SBCK_013-14a>¶氏三子之章之彦之竒女歸高椿年之彦毁容
深墨¶非乞銘之言不出余固愛之矣又聞其二子皆進
於¶善而能不止也然則君可知巳銘曰
<pb:KR4d0273_WYG_013-20a>
義而聚毋撓仁而富必效厥銘勿表納彼窖¶
　　　厲君墓誌銘¶
東陽厲詳自余居永嘉及呉也東西數百里來學嵗¶時
不歸同席畏其專余間問詳豈有兄弟任事者耶¶曰無
兄弟大人之誨詳曰學惟逺而聞無狹師惟久¶而業弗
遯不淑其身不止故詳之歸不敢爾余悚然¶知厲君有
過其家者為余言君不廣門巷不大屋宅¶不營子利僅
足而已言簡而志嗇退已而進物桑菓¶蔬藥之列不亂
<pb:KR4d0273_WYG_013-20b>
葢知自守者也余於是願識君淳熈<md:KR4d0273_SBCK_013-14b>¶十二年八月某日
君年四十八無甚疾而卒詳跣哭¶㳂震澤絶浙江以歛
十四年某月某日既葬使告余¶曰先生將何以相之余
重媿夫累詳而不及視君之¶訣也且又知君願識君未
果而君死也與之銘曰¶
厲顯唐世都督御史灌頂中興故存其址君名邦俊¶元
明繄字考及祖曾不逮於仕配惟呉氏壻也盧輔¶㓜女
許嫁樂清夏魯君鬰所能諱為世知續功於儒¶一子
<pb:KR4d0273_WYG_013-21a>
是貽懷徳其鄉逍遥之原匪徃者辭彼來者言¶
　　　翰林醫痊王君墓誌銘¶
王君紹興乾道間名醫法應得銘初君之子大受以¶銘
示余寧武軍承宣使張掄之文也大受言先求於¶知樞
宻院黃公洽公謝曰張侯文高卒使銘之公簡<md:KR4d0273_SBCK_013-15a>¶固在爾
余嘉黃公能遜又極愛張筆大受拜曰願改¶石以屬君
余駭弗敢答而罷然自是大受見輒有請¶輙弗敢答而
上即位之元年余叅議於荆距讀銘之¶嵗八年荆去呉
<pb:KR4d0273_WYG_013-21b>
郡四千里友朋之問累月不至大受¶數寄余書必言改
銘事又曰吾弟素强無病一夕中¶寒死人生危脆難保
而亡父未銘八年之期寧屢合¶耶余重惻然悲之嗚呼
捨貴而用賤置巧而命拙大¶受豈有利於其間哉君諱
克明字彦昭饒州樂平人¶生乏乳以粥餌活遂得脾胃
疾長益甚醫以為不可¶治君怒因自讀難經素問用意
處藥宿病盡瘳始以¶其術行游江淮入蘇湖最後家烏
鎮常數百千里赴¶人之急賢卿大夫皆自屈與游鍼灸
<pb:KR4d0273_WYG_013-22a>
尤精診脈有難<md:KR4d0273_SBCK_013-15b>¶知者必沉思得其要然後與藥則無不
驗矣未嘗多¶用藥病雖數證亦纔下一藥曰此病之本
也本除而¶餘病去矣亦有不與藥者要以某日當自愈
有以為¶非藥之過者過在某事當隨其事以治之凡此
類醫¶自好者之所操惟君能必讎其言夫書醫以多愈
疾¶為竒而君本豪偉通古今喜氣節大受讀書能文又¶
以其先大家多衣冠顯人特君發憤於庸醫為之耳¶頗
㣲其事故今所記者僅數事至其治療之曲折又¶不能
<pb:KR4d0273_WYG_013-22b>
詳為可惜也魏安行妻風痿十年不起牀君施¶鍼而步
履復初廬守王安道中風噤不語旬日他醫¶莫知為君
曰此非湯劑之所及也令熾炭燒地灑藥¶輿安道其上
藥氣熏蒸須臾而蘇北使黑鹿谷過姑<md:KR4d0273_SBCK_013-16a>¶蘇館病傷寒垂
死部使者請君治之二日愈後從徐¶度聘北黑鹿谷適
為先排使待君親甚君莫測也至¶趙州馬逸傷足墜石
橋下谷奏其主以已之車乗之¶北方繇是知君名從張
子葢救海州戰士大疫全活¶幾萬人子葢上其功君曰
<pb:KR4d0273_WYG_013-23a>
吾非有戰功也辭不受王¶炎宣撫四川辟君君意有不
樂謁疾竟去炎怒劾君¶避事坐貶秩又從呂正已使北
其接伴忽被危疾服¶君藥有間厚為謝君不肯以狀還
國信所丹陽蘇著¶行金告君疾君始納之疾愈卒歸其
金然則不專用¶是易衣食明矣始君以試中禮部累其
官至額内翰¶林醫痊賜金紫贈父實為秉義郎母張氏
封太孺人¶淳熈五年六月卒年六十七其明年五月夫
人聞人<md:KR4d0273_SBCK_013-16b>¶氏亦卒聞人秀州嘉興人有幹局事姑甚孝君
<pb:KR4d0273_WYG_013-23b>
好俠¶尚義不問有無而能治生教子繕園池屋宅以為
富¶者聞人力也是年八月壬寅子大中大受大春大雅¶
大異合葬君與聞人於湖州烏程縣永新鄉義安里¶平
山女嫁孔聞詩㓜未行孫男二女二余既次君事¶而未
銘也紹熈二年去荆過呉大受謂余卜改葬矣¶曰某州
縣某山某年日月下大受又曰吾媿不知父¶之學近從
人得一事焉胡秉彛之配病内秘腹脹痛¶號呼宛轉旬
餘父徃視之其家飰親客既集父謂胡¶曰吾使恭人疾
<pb:KR4d0273_WYG_013-24a>
愈而與於㑹可乎以半硫圓碾生薑¶調乳香下之俄起
對客如平常銘曰¶
古之聖智先知疾苦草木雜使隂陽參御物無非藥<md:KR4d0273_SBCK_013-17a>¶待
我而愈其言尚存有方與數後之用者視薪失斧¶持平
不效出竒則誤天疢王君因書自悟以身為節¶意成尺
度遇病必除莫名其故豈此獨能彼有弗慮¶憤傷末流
以疏掩嫮余友戴肖望嘗得醫於君每言¶其切脈用藥
非今人之所能預也惜余不及見其人¶而但銘其墓爾
<pb:KR4d0273_WYG_013-24b>
龍泉葉某撰¶
　　　郭府君墓誌銘¶
紹熈二年八月十日東陽郭江改葬父于孝順鄉羅¶青
阡來言曰吾父兄殆不知君君宜知吾父兄葬得¶君銘
乎君姓郭氏諱良臣字徳隣婺州東陽人自曾¶祖感祖
招父知常富其里中至君兄弟皆士人猶故¶不得宦逹
然貲分而能不衰故郭氏日大繇君起昔<md:KR4d0273_SBCK_013-17b>¶周張二程考
古聖賢㣲義逹於人心以求學術之要¶世以其非箋傳
<pb:KR4d0273_WYG_013-25a>
舊本有信有不信百年之間更盛衰¶者再三焉乾道五
六年始復大振講説者被閩浙蔽¶江湖士爭出山谷棄
家巷賃舘貸食庶幾聞之君二¶子澄江幼有異質君憐
其弱不得逺去為作好屋甘¶飰招里中或他郡年與澄
相長少者同處聘請知其¶説者為之師又嘗使澄出從
大師歸而與其師學澄¶靜而敏所論質皆能記憶所舉
發皆能推見所得非¶一師為之師者多自以為不及也
澄猶執弟子禮恭¶甚與澄同學者雖得科第去猶故咨
<pb:KR4d0273_WYG_013-25b>
澄於是君晝夜¶勞苦治生盡以其餘付澄為四方師友
費後數年而¶君年五十二以卒澄甫免君䘮亦死死時
年三十耳<md:KR4d0273_SBCK_013-18a>¶嗚呼君不獲盡夀以厚澄澄夭於年而不極
其學斯¶命也志則不可掩矣其後一二大師皆相繼死
欲學¶者不知所綂壹世又或以為諱昔之羣萃者散亡
後¶生求所向者莫與之適此余自涉事至今目所覩也¶
學實而已實善其身實儀其家移以事君實致其義¶古
今共之不可改也豈私好者能慕之私惡者能諱¶之哉
<pb:KR4d0273_WYG_013-26a>
謂其興隆有所歆艷謂其衰壞有所簡薄蓋皆¶過矣余
傷學術之變感君與澄之志故因江之請而¶叙之問江
舊學之廬在乎曰池深而木寒食於學之¶田曰嵗别其
租以待察江之言皆飽練世故而不回¶撓是足以繼其
父兄矣則君之所恃以不朽者何獨¶銘也君娶曹氏又
娶楊氏五子長即澄也次江沔早<md:KR4d0273_SBCK_013-18b>¶卒漢恢女嫁朝散大
夫湖南運判張商卿承議郎淮¶西江東總領司幹辦公
事何庶修職郎建康府溧水¶縣主簿魏挺修職郎王驎
<pb:KR4d0273_WYG_013-26b>
孫男八人女二人銘曰¶
學術之變重事也繫於君墓使後來者有考焉故君¶之
他善衆矣皆畧弗著¶
　　　郭處士墓誌銘¶
君姓郭氏諱良顯字徳揚婺州東陽人曾祖感祖招¶父
知常郭氏之著於東陽久矣自浙以東數大家者¶先郭
氏郭氏未有爵位財不逾人而得為大家何也¶東陽舊
俗以氣力為雄帯刀束棍裹行道上失意輒¶相讐殺庭
<pb:KR4d0273_WYG_013-27a>
訟視勝者歌舞賀之爾郭氏美其家用儒¶學又知世所
尊貴學之上者其有原本善士千里外<md:KR4d0273_SBCK_013-19a>¶禮致託以子弟
不專請鄉州先生也嫁女取一時名¶人飾遣具從夫子
所向不以族姓當對分毫揀擇為¶近昵恩愛也人急難
求假必隨其力以應未嘗控避¶游士過其家意無不自
滿去而得路絶不復通雖其¶壻與客多貴亦弗輕以事
委也其敬賢知義有恥抜¶為高明不見卑陋自君三世
至君兄弟十餘人各有¶門户畧皆如此宜其雖不富未
<pb:KR4d0273_WYG_013-27b>
仕而望最著於浙東¶有以也君尤篤厚質直學知古事
陳説世變持家大¶約遵用父祖繩墨又自力其細小者
親有孤女不能¶行為擇所歸餓者與食病者與藥死者
棺殮閭里纎¶悉一本惠利其卒小人自以失所依倚多
痛惜之蓋¶君於為善離其性未逺心力所至不但馳走
於人所<md:KR4d0273_SBCK_013-19b>¶知者而已君紹熈元年年五十四死二年九月
十五¶日葬高塘周寅塢娶葉氏先卒三子湜洵溪女嫁
修¶職郎前太平州教授葉挺從事郎前贑州司户孫礿
<pb:KR4d0273_WYG_013-28a>
文林郎湖州烏程縣丞葉知幾迪功郎新嚴州分水¶縣
尉史彌悆孫男六人女二人將葬溪以校書郎石¶君應
之書來請銘曰願無没其所長因具載郭氏事¶云今溪
之羣從又數十人矣其相先以義相競以善¶流風成而
意好熟孝慈友悌之行内合博聞恂逹之¶譽外昭然則
郭氏之大未已也豈必合門而處同釜¶而食然後為善
也銘曰
大能用其家之律細能踐¶其身之仁允也郭君弗疚於
<pb:KR4d0273_WYG_013-28b>
聞¶
　
　
　
　
　
　
　水心集巻十三
