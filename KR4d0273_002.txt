# -*- mode: mandoku-view; -*-
#+TITLE: 水心先生文集
#+DATE: 2015-09-11 14:12:39.135754
#+PROPERTY: ID KR4d0273
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 2
#+PROPERTY: FILE SB04n0380-002水心先生文集-卷第二.
<pb:KR4d0273_SBCK_002-1a>¶
水心先生文集卷之二　前集¶
　　　　　　　　　　　章貢&KR0058;諒編集¶
　狀表¶
　　　安集兩淮申省狀¶
右逐一開具在前外然其間利害曲折亦復不少某¶
切照去&KR0010;虜入兩淮所殘破處安豊濠旴眙楚廬和¶
揚凡七郡其民奔迸渡江求活者幾二十萬家而依¶
山傍水相保聚以自固者亦幾二十萬家今所團結¶
即其保聚下流徙者雖不能盡在其中大約已十餘¶
萬家矣其流徙者死於凍餓疾疫幾殫其半而保聚¶
之民亦有爲虜驅掠而去者散爲盗賊則又不在焉¶
度今七郡之民通計三十萬家和議未定室廬不成¶
<pb:KR4d0273_SBCK_002-1b>¶
就便和議有定其短長之期又未可知此三十萬家¶
者終當皇皇無所歸𪧐盖淮上四戰之&KR0163;虜敵往來¶
之地民生其間𫝑固應爾然自古立國未嘗不有以¶
處之也無以處之則地爲棄地而國誰與共守設使¶
今歳邉報復急此三十萬家者又将奔迸流徙而䘮¶
其生乎春秋戰國之時畫國而守大爲城邑小爲壘¶
壁百里之國皆有邉面自非暴君苛政其民未嘗散¶
之四方兩漢以後裂爲南北中原不合者凡数百年¶
人在𢧐地各自爲家飬生送死老子長孫未嘗有闕¶
彼非有以自守不肯輕棄其郷安能如此自唐以後¶
至於　本朝以和戎爲國是千里之州百里之邑混¶
然一區煙火相望無有扞蔽一旦胡塵猝起星飛雲¶
<pb:KR4d0273_SBCK_002-2a>¶
散無有能自保者南渡之後前經逆亮之禍近有僕¶
散揆之冦累丗生聚一朝蕩然故某昨於國家營度¶
規恢之&KR0004;以爲未湏便做且當於邉淮先募弓弩手¶
耕極邉三十里之地西至襄漢東盡楚泗約可十萬¶
家列屋而居使邉靣牢實虜人不得踰越所以安其¶
外也蓋漢唐守邉郡而安中州未有不如此者也今¶
事巳無及長淮之險與虜共之惟有因民之欲今其¶
依山阻水自相保聚用其豪傑借其聲𫝑縻以小職濟¶
其急難春夏散耕秋冬入保大將慿城郭諸使緫號¶
令虜雖大入而吾之人民安堵如故扣城則不下攻¶
壁則不入然後設伏以誘其進縱兵以擾其歸使此¶
謀果定行之有成又何汲汲於畏虜乎所以安其内¶
<pb:KR4d0273_SBCK_002-2b>¶
也夫徒手搏虎以幸其斃一夫之勇也一夫之勇未¶
必驗而一夫之怯其爲驗也决矣爲天下者不以天¶
下之大而就一夫之勇故某願朝廷以謀困虜以計¶
守邉安集兩淮以扞江靣使准人不遁則虜又安敢¶
萌窺江之謀乎故堡塢之作山水寨之聚守以精志¶
行以強力少而必精小而必堅毋徇空言而妨實利¶
則今日之所行與漢唐之屯田六朝三國春秋之壘¶
壁彼各有以施之不相謀而相得故也伏乞照㑹指¶
揮施行¶
　　　定山𤓰歩石跋三堡塢狀¶
某昨&KR0170;差兼江淮制置專一措置屯田&KR0013;命之始即¶
嘗深念以爲今之屯田與昔不同夫省運就糧分兵¶
<pb:KR4d0273_SBCK_002-3a>¶
乆駐磨以歳月待敵之變此昔日屯田之常論也頃¶
自虜冦驚騷淮人奔迸南渡生理破壞田舎荒墟十¶
郡蕭然無復保聚今之所急在於耕其舊業而復其¶
所常安守其舊廬而忘其所甚畏爾豈得以昔日之¶
常論冐行之乎故某逐急且於江北創立三堡先作¶
一層今三堡既就流民漸歸所宜招徠安集量加賑¶
貸今於東西一二百里南北三四十里之内其舊有¶
田舎者依本住坐元無本業隨便居止其間有强壯¶
者稍加&KR0134;募給之弓弩教以習射時命程試利以賞¶
激度一堡界分内可得二千家爲率萬一虜騎今秋¶
再至隨處入堡與官兵共守此今日經營之大畧也¶
至於屏蔽江南防把口岸則其&KR0003;尤長敢不盡布愚¶
<pb:KR4d0273_SBCK_002-3b>¶
悃某去歳忝綴朝列首建防江之議&KR0071;來建康攷詳¶
前後案牘無非葺治戰艦布列岸兵栽埋鹿角釘設¶
暗樁開堀溝塹計歩而守數里而屯皆元勲故老之¶
巳行謀臣䇿士之素講雖其間用之有利不利然終¶
未有能捨此而特立者也况某晚進末學何所能爲¶
不過守舉舊事期於無闕而巳如鹿角暗樁之𩔖去¶
歳論者固嘗&KR0204;爲兒戯及扣其别有何䇿則又寂無¶
所言某猶謂厲人心而堅守阻大江而自固則如前¶
數事亦豈不足以立功至十月之末邉遽告急淮人¶
渡江以億萬計江南震動衆情惶惑一日有两&KR0016;僞¶
效畨装躍馬江岸相傳虜人至矣濟渡之舟斫䌫離¶
岸櫓楫失措渡者攀舟覆溺數十百人某始嘆息曰¶
<pb:KR4d0273_SBCK_002-4a>¶
是真不足頼也今雖岸歩有寨江流有船鹿角暗樁¶
數重並設溝塹深闊不可越踰其如人心巳揺誰與¶
力拒萬一虜兵果至彼皆棄之而走爾所以建炎紹¶
興之間兀术輩未嘗不徑渡江南如逆亮之不得濟¶
而殞者幸也於是始&KR0162;重賞募勇士渡江北刼虜營¶
石跋定山上下凡十數往返取其俘馘係纍以報江¶
南&KR0108;氣見者賈勇而人心始安虜亦由此卷甲遁矣¶
然後知三國孫氏常以江北守江而不以江南守江¶
至於六朝無不皆然乃昔人已用之明驗自南唐以¶
來始稍失之故建炎紹興不暇㝷繹爾然渡江之兵¶
苦於江北無家基寨無所駐足故石斌賢之徒不能¶
成大功宣司嘗急呼封益明王益欲令将兵䇿應和¶
<pb:KR4d0273_SBCK_002-4b>¶
州竟閔嘿而止今石䟦則屏蔽采石定山則屏蔽靖¶
安𤓰歩則屏蔽東陽下蜀西護歴陽東連儀眞緩急¶
應援首尾聮絡所築皆是故基磚石猶在今各堡無¶
事之時只以五百人一將戍守常加修葺勿使廢壞¶
收聚居民與之爲主今岸渡繁㑹自成市井&KR0002;萬一¶
有警乞從¶
朝廷即令各堡増募一千人照吐渾等仗並與幇收¶
緫領所請給隨堡防守教閱諸州禁兵抽摘二千人¶
以九月至并於防江効用内摘那千人各堡二千五¶
百人并堡塢内外居民二千家之勝兵者或臨時旋¶
行招募亦各二千人各堡通爲四千五百人相共守¶
把然後令制置司以八九月别募精勇敢死士千人¶
<pb:KR4d0273_SBCK_002-5a>¶
厚幇請給以待刼寨焚糧直前搏撃之用盖堡塢之¶
成於防江有四利往日江南列營五萬人去歳亦不¶
下三萬而民兵不預然止可坐食而守敵果窺江責¶
其不走固已難矣而况進戰乎何者虜在北岸共長¶
江之險兵衆&KR0016;多而吾軍之氣巳奪矣今堡塢既立¶
虜有所忌固不敢窺江就使來窺江南岸兵膽氣自¶
生志力得展使之前進無所畏怯一利也雖有各處¶
戰艦然虜巳在江岸或聲言奪船徑渡或實爲造舟¶
之𫝑我之舟師徃徃不敢放出北岸勝&KR0018;未决旁&KR0026;¶
膽落憂恐萬端今堡塢既成虜緃在江北我有應接¶
之利或近岸排列千弩並發或捨舟登岸乘𫝑擊逐¶
二利也至於海舟風㠶八面便利捷疾尤在舟師之¶
<pb:KR4d0273_SBCK_002-5b>¶
上然迫虜於岸而收全功者其𫝑易俟其入江而决¶
死闘者其𫝑難今堡塢既成有易無難三利也戰艦¶
甲士虚閑舟中擁戈坐&KR0026;從昔病之無䇿可治今舟¶
得便利人無虚設四利也使虜果忌堡塢爲彼之害¶
或擁大衆志在必取今石跋𤓰歩近在江津定山去¶
江&KR0138;三里爾我以戰艦海舟爲江中家計強弩所及¶
虜人腹背受敵自投死地理在不疑脫&KR0002;虜人畏而¶
不前置而不問盡力攻擊和滁真六合等城或有退¶
遯我以堡塢全力助其襲逐或形其前或出其後制¶
勝必矣此堡塢之利所以爲用力寡而收功愽孫氏¶
六朝以江北而守江南能立國於百戰之餘者非幸¶
也數也故某欲因屯田堡塢之立收兵民雜守之用¶
<pb:KR4d0273_SBCK_002-6a>¶
屏蔽江靣先作一層使江北之民心有所恃虜雖再¶
來不復求渡騰突紛擾貽亂江南次第入深因其險¶
要用其豪傑見團結山水爲寨者四十七處此於官¶
司之力無縁周遍特借以聲𫝑使自爲守春夏散耕¶
秋冬入堡盖孫氏六朝保固江淮之成規非充國先¶
零&KR0037;祗許下之謂也不然則南北並争之際無&KR0010;不¶
有兵革淮人豈能屢逃屢復以自濵於流離死亡也¶
哉某自去冬憂悸熏心舊疾之外復増新病背病半¶
年呻吟宛轉自有改兼江淮之命不敢辝避力疾督¶
趣成此三堡其間條目極有未備而某羸證既成不¶
能扶持忍死以待畢事豈勝慚懼伏乞¶
朝廷速賜選擇緫練通方老於智謀之士前來建¶
<pb:KR4d0273_SBCK_002-6b>¶
康紏剔某妄作踈漏之失攷㝷前史規畫縝宻¶
之舊克集功緒以䆒逺圖某不任祈扣之至所有¶
定山𤓰歩石跋三處堡塢圖本并四十七處團結¶
山水寨居民户口姓名帳䇿謹隨狀繳申伏乞指¶
揮施行¶
　　　辭免華文閣待制提舉西京嵩山崇福宫状¶
次對之職爲選甚髙曩玷留都雖嘗假寵退甘窮巷¶
固巳黜幽恍歳月之屢遷何夣𥧌之敢及七十既至¶
一𠕅控陳但得歸休便爲止足豈意矜憐枯瘁委曲¶
陶鎔特𢌿新除復還舊物然而&KR0060;㝷故實兼考前文¶
惟必諧告老則或容　以示恩今猶使奉祠則安¶
得因閑而冐受夙夜自揆震驚靡遑伏乞俯諒㣲誠¶
<pb:KR4d0273_SBCK_002-7a>¶
特賜敷奏&KR0397;免華文閣待制恩命只以本官依舊宫¶
觀不越常分庻幾少安無任跼蹐俟命之至¶
　　辭免除寳謨閣直學士提舉鳯翔府上清太平宮狀¶
聞命殊常省躬震越盖臣子年耄而食貧上所矜閔¶
則爲之改祠賦禄所以示恩也至於超進職名寵光¶
榮耀將以爲勸則非德進而業廣不在兹選某頽齡¶
暮景貧病交迫伏&KR0170;至仁曲加憐念特𢌿祠官所冝¶
祗服恩&KR0059;俯僂拜受無敢後矣恭惟先帝大訓華閣¶
祕蔵學士寓直最爲清近而某志行凋落問學空殫¶
性與年徂材隨老盡儻若貪榮冐處不知自引是彰¶
聖朝濫予之過而非所以爲勸也伏望鈞慈特賜敷¶
奏令某止仍舊職寅奉新祠所有寳謨閣直學士恩¶
<pb:KR4d0273_SBCK_002-7b>¶
命乞賜&KR0397;免不勝俟命之至¶
　　辯兵部郎官朱元晦狀¶
臣聞臣子告君父之言必以實非其實而敢告者惟¶
&KR0059;意之是狥而忘君父之爲不可欺者也臣&KR0060;見近¶
日朱熹除兵部郎官未供職間而侍郎林栗急劾去¶
之士論恠駭莫測其故盖熹素有文學行誼居官所¶
至有績因深𢙣不敢仕　陛下差熹江西提刑使之¶
奏事熹赼趄辭避終未敢前淮既罷去　陛下趣熹¶
入對用爲郎官人知　陛下進熹有漸無不稱慶忽¶
爲栗誣奏逐去衆議所以洶洶不平臣始疑之以爲¶
栗何故至此得非熹果有事外人不能知而栗獨得¶
其實以告　陛下也暨栗劾奏熹文字傳播中外臣¶
<pb:KR4d0273_SBCK_002-8a>¶
始得以始末叅驗然後知其言熹罪無一實者特發¶
其&KR0059;意而遂忘其欺爾栗雖貴而近臣雖賤而逺然¶
臣子之於君父大義一也烏有栗以熹不實之罪欺¶
罔君父之前而臣忍不以實陳於　陛下乎栗言熹¶
敢自稱&KR0059;計非便只欲回就江西提刑已受省劄不¶
肯赴部供職臣聞熹既受除郎官省劄即時遣回江¶
西提刑司接人客将兵卒等皆已辭去其時朝士有¶
候熹者皆共見之熹以脚疾發動不任下床遂申尚¶
書省乞給假俟痊安日供職是栗謂熹只欲囬就江¶
西不肯供職者非其實也栗言熹四司郎官㕔印記¶
不肯收受推出門外令送長貳縁長貳不合收管郎¶
官㕔印記臣再令送還仍加鐫諭既能出入宫門上¶
<pb:KR4d0273_SBCK_002-8b>¶
殿奏事并遍謁宰執臺諫即乘轎入部供職良不爲¶
難兼&KR0048;官印記難以葉擲在外慮有失去其朱熹堅¶
執不從臣爲貳卿不能率属致其&KR0367;蹇拒違君命實¶
&KR0018;慚徳所有印記無所歸着不免令四司人吏抱守¶
終夕至于逹旦且臣聞熹未對之前脚疾巳作當對¶
之日偶然少止對下之日後與宰執臺諌相見脚疾¶
痛復劇既申尚書省祗受恩命止乞給假供職適㑹¶
歇泊旬休未及将上所有郎官印記熹既未供職豈¶
可受乎熹已申省乞給假矣雖欲聽栗鐫諭而扶曵¶
供職可乎&KR0048;官未供職以前印記合是何官收掌此¶
正長貳之所當知其可推以委熹乎是栗謂熹不受¶
印記偃蹇拒違君命非其實也栗又言熹本無學術¶
<pb:KR4d0273_SBCK_002-9a>¶
徒&KR0060;張載程頥之緒餘以爲浮誕宗主謂之道學妄¶
自推尊所至&KR0186;携門生十數人習爲春秋戰國之態¶
妄希孔孟歴聘之風繩以治世之法則亂人之首也¶
臣聞　朝廷開學校建儒官公教育於上士子闢家¶
塾𨺚師友&KR0059;淑艾於下自古而然矣使熹果無學術¶
歟人何用仰之果有學術歟其相與從之者非欲強¶
自標目以勸人爲忠爲孝者乃所以爲人材計爲國¶
家計也惟蔡京用事諱習元祐學術曽有不得爲師¶
之禁令栗以諸生不得從熹講學爲熹之罪而又謂¶
非治世之法宜禁絶之此又非其實也栗又言熹欲¶
索高價妄意要津傲睨累日不肯供職以爲作僞有¶
不可掩夫栗逆探熹之用心而暴揚之此非臣之所¶
<pb:KR4d0273_SBCK_002-9b>¶
得知也臣所得知者熹以今月&KR0004;八日除&KR0048;十一日¶
再爲江西提刑栗之劾熹當在&KR0004;九&KR0004;十爾相去隔¶
日之間而栗以熹累日不肯供職是栗急於誣熹而¶
不自顧其言之非實也栗又言　陛下愛惜名器舘¶
學寺監乆次當遷郎官者只令兼&KR0096;其視&KR0048;選亦不¶
輕矣而熹乃輕之兵部郎官本係大宗丞計衡兼&KR0096;¶
以熹之故移計衡於都官而以兵部處熹所以待熹¶
亦不薄矣而熹乃薄之臣聞　陛下明詔曽任&KR0101;司¶
知縣者始得除郎其事乆矣學舘寺&KR0101;雖乆次而未¶
嘗歴知縣&KR0101;司則不可兼&KR0096;豈得謂其當遷郎哉差¶
除之際那換闕次移衡用熹熹何德焉是又栗急於¶
誣熹之罪組織其言語足其文爾而不自顧其言之¶
<pb:KR4d0273_SBCK_002-10a>¶
非實也栗又言職制者　朝廷之紀綱熹既除兵部¶
在臣合有統攝乞將熹新舊任並且停罷臣聞唐左¶
右丞進退&KR0048;官矣本朝故事未之或然惟䑓諌彈劾¶
有停斥之請給舎繳駁有&KR0397;罷之文至于六部寺監¶
舉劾其屬必曰乞行廻避㣲其文婉其義所以重䑓綱¶
尊國體也今熹得爲栗之屬尚未供職而栗望風劾¶
之且兼有給舎䑓諌&KR0819;劾百官之例何哉栗以職制紀¶
綱劾熹而先自亂之是職制紀綱非其實也凡栗之辭¶
始末參驗無一實者至於其中謂之道學一語則無實¶
最甚利害所係不獨朱熹臣不可不力辨盖自昔小¶
人殘害忠良率有指名或以爲好名或以爲立異或¶
以爲植黨近創爲道學之目鄭丙倡之陳賈和之居¶
<pb:KR4d0273_SBCK_002-10b>¶
要津者宻相付授見士大夫有稍慕潔修粗能操守¶
&KR0186;以道學之名歸之以爲善爲玷闕以好學爲巳愆¶
相爲鈎距使不能進從旁窺伺使不𫉬安於是賢士惴¶
慄中材解體銷聲㓕影&KR0126;徳垢行以避此名殆如喫菜¶
事魔影迹犯敗之𩔖徃日王淮表裏䑓練隂廢正人¶
盖用此術此於陛下彰善黜惡封殖人才以爲子孫¶
無窮之命者其損不細矣栗爲侍從就其蹇淺無以¶
逹　陛下之徳意志慮示信於下而更襲用鄭丙陳¶
賈宻相付授之説以道學爲大罪文致語言逐去一熹¶
自此游辭無實䜛口横生善良受禍何所不有臣伏¶
見栗恥不得與朝號之議遂爲樂堯之&KR0003;而人知其横¶
怒詳定所人吏執覆遂請罷局而人知其專而况聀¶
<pb:KR4d0273_SBCK_002-11a>¶
匪風聞古有常守今又苟恣一身之狠愎不畏君父¶
之高明公形無實之言顯逐知名之士　陛下原其¶
用心察其㫖趣舉動如此欲以何誠不可不預防不¶
可不早辨也臣去冬&KR0170;恩靣對論一大事有四難五¶
不可之條其&KR0003;至長未𫉬䆒竟方齋心滌慮以俟¶
陛下反覆詰難庶幾竭盡愚𠂻今以&KR0048;官去留何至¶
上封事譊譊徒溷宸慮哉盖見大臣以下畏栗兇&KR0395;¶
莫敢明辨積在厲階将害大體爾伏願　陛下正紀¶
綱之所在絶欺罔於既形無惟其近惟其賢無惟其¶
官惟其是摧折暴横以扶善𩔖&KR0108;發剛㫁以慰公言¶
國家之本孰大於此臣不勝效忠思報之至干冐宸¶
嚴伏地待罪¶
<pb:KR4d0273_SBCK_002-11b>¶
　　　淮西論鐡錢五事狀¶
臣&KR0060;見近&KR0010;私鑄鐡錢散漫江淮公&KR0059;受弊人情搖¶
動其事多端幸蒙　朝廷不惜厚費特與收換始得¶
寜貼臣昨在蘄州目見利害詢採吏民頗爲親切今¶
暫領兼司所當隨時&KR0024;緝務使淮人迄臻安静謹具¶
奏聞其事有五一曰開民間行使之路二曰責州縣¶
𨵿防之要三曰審朝廷稱提之政四曰謹諸監鑄造¶
之法五曰詳冶司廢置之宜何謂開民間行使之路¶
始&KR0004;鐡錢不分官&KR0059;民間不辨好惡得錢便使自禁¶
&KR0059;錢百姓懲創賣買交関文文㨂擇或将官錢指爲¶
&KR0059;錢不肯收受或只要一色様錢謂如舒蘄人各只¶
使本&KR0101;字號錢之𩔖或只要新鑄官錢且免㨂擇民¶
<pb:KR4d0273_SBCK_002-12a>¶
旅持錢買物一貫之中常退出三四百至以米榖他¶
物自相酬准城市尚可村落尤甚縁此行用艱難物¶
貨稀少朝廷禁㫁私錢本要流通官錢&KR0002;官錢方更¶
疑惑豈得穏便臣近以乾道同安蘄春大冶𪧐松漢¶
陽定城新舊諸様官錢釘板印榜曉諭民間令其從¶
更行使亦立&KR0059;錢様令㨂選不用令各州簽㕔官委¶
諸縣釘様於都保又别差官親至村落委曲&KR0134;喻欲¶
其耳目接熟用錢不疑湏待官錢流通物價復舊方¶
見禁㫁&KR0059;錢之利在臣本路巳逐一如此施行其淮¶
東湖北臣目所不見未知如何近因還司過蘄口鎮¶
鎮民詣臣称&KR0045;真㤗州凡紹興熈元年二年蘄春監¶
所鑄錢皆嫌麤惡㨂退不使臣㝷令拆辯揀擇其字¶
<pb:KR4d0273_SBCK_002-12b>¶
文模糊尤甚十居二三見巳関㑹諸處别議措置然¶
則揀擇用錢人情不甚相逺兼既有新舊諸錢并&KR0059;¶
錢色様不一曽經揀換錢文牴牾&KR0002;不於行使地分¶
明加告報終恐向後用者疑惑臣不敢作冶司發往¶
两路州郡欲乞自朝廷降様行下永逺照使要令村¶
落僻逺認識不疑民旅交易流通無礙如此則旣擾¶
之精神可以收回人亦知收換之實利矣何謂責州¶
縣𨵿防之要两路先後立限收換&KR0059;錢淮東多而淮¶
西少雖縁禁有遲速之故然積累數年委有許多&KR0059;¶
錢别無歸着其當與収換則一爾今已於限内申報¶
盡絶而舊色&KR0059;錢尚頗散在民間或限内齎赴不及¶
出限不可投換或貫百少可無力投換或冨人收蔵¶
<pb:KR4d0273_SBCK_002-13a>¶
意圖他時禁弛復得行用既各盡絶難䘏其餘然市¶
錢用之中常有夾帶所幸民間識認擇出不要其新¶
鑄&KR0059;錢間有三两文到市上者姦民窺伺豈肯遽巳¶
自禁戢以来號令紛紛争爲嚴峻或令五家結甲或¶
令旬申有無&KR0059;鑄廵尉以捕捉入䘖敗𫉬治經由透¶
漏沿流常要廵綽津渡皆湏搜邏吏人甘伏决配官¶
貟當俟朝典臣檢照舊事及不住承凖申明雖皆已¶
遵守覺察然終未得関防之要必行則誣告羅織獄¶
訟繁興汎行則便同文具姦宄仍在臣近令各州簽¶
㕔官責屬内廂廵地分都保等處專一禁止行使&KR0059;¶
錢之家旬具委無行使&KR0059;錢結罪𩔖申本司只此一¶
令不必繁多但要行之堅乆&KR0059;錢無用&KR0059;鑄自息此¶
<pb:KR4d0273_SBCK_002-13b>¶
雖冶司職事亦但可施之本路欲乞朝廷指揮於行¶
使鐡錢州郡除照官錢色様從便流通行使外並要¶
本州月具更無行使&KR0059;錢文状結罪申尚書省盖欲¶
必無&KR0059;鑄其&KR0003;難信欲必不使&KR0059;錢其事易遵况經¶
收換朝廷爲民之意已足如有違戾懲治大吏一人¶
自然震聳用命如此則令簡而可行實而可乆矣何¶
謂審朝廷稱提之政始作鐡錢非要添此一項泉幣¶
盖專以絶銅錢渗漏之患爾銅錢過江北既有鐡錢¶
以易之矣鐡錢過江南亦必有銅錢易之可也今爲¶
銅錢地而不爲鐡錢地事不均平豈行法以來偶未¶
之思歟故江北自行鐡錢之後金銀官㑹無不高貴¶
富啇大賈財本隔礙而淮旁之民只是往來两岸洲¶
<pb:KR4d0273_SBCK_002-14a>¶
夾之内銅錢異用風波滯留便巳盤費消折安居雖¶
乆仍舊凋踈淮人歎息以爲朝廷縁銅錢之故致令¶
江北不得自在空懷抑鬰無與上聞近户部建明&KR0096;¶
作两淮交子百萬通行沿江州郡仍許入納淮人若¶
驟得此数行用稍廣目前利益但臣採其土俗之論¶
以爲月日稍乆流轉不行必有减落百陌之憂将爲¶
店鋪停塌之利若要称提得所義理均平當使鐡錢¶
之過江南亦如銅錢之過江北皆有兌換之處兩無¶
廢棄之虞於江南沿江州郡以銅錢㑹子中半或一¶
分銅錢二分㑹子直行兊換鐡錢計其所收或科撥¶
付緫領所或仍換銅錢則可以减諸&KR0101;&KR0010;鑄之額或¶
付两淮和糴樁積馬料修城則更不支降交㑹亦於¶
<pb:KR4d0273_SBCK_002-14b>¶
朝廷&KR0004;無所失淮人知鐡錢過江有兊換之處自加¶
貴重商旅之在淮南者亦不敢輕賤鐡錢則金銀官¶
㑹及其他物貨自當低小如此稱提雖行鐡錢可以¶
經乆無弊&KR0002;恐鐡錢過江兊換者多自合量宜撙莭¶
但要存此發泄一路而巳何謂謹諸監鑄造之法臣¶
切詳興&KR0101;以來所鑄鐡錢其輕重薄厚精粗大小略¶
爲相等就中淳熈七八九年中間蘄春監所鑄字畫¶
精細輪郭堅明比於諸錢又爲精好十五六年以至¶
紹熈元二則頓成麤𢙣習乆生弊𫝑亦宜然昨鐡¶
冶司急欲&KR0145;勝盗鑄者遂翻新様四季别爲字文舊¶
重四斤十二兩今增爲五斤八兩新錢比舊大幾一¶
輪臣&KR0060;以錢文宜一輕重大小宜均則民聽不疑行¶
<pb:KR4d0273_SBCK_002-15a>¶
用不惑季别一様自鑄工不能記憶民間何由辨認¶
而又新錢特大形迹舊錢常人之情喜新厭舊所以¶
有只要新錢之&KR0003;豈可舊錢遂成無用又特大者自¶
爲貫辨則可行使分開互用串聮不合巨細視之新¶
錢刻畫麤大其實不如舊錢用鐡雖多錢體不重但¶
加比驗自可分明兼照自淳熈七年至紹熈二年上¶
半年同春两監通鑄過四百餘萬貫七年之前及他¶
&KR0101;所鑄又未有数目前公&KR0059;行用官中自應保護舊¶
錢其新錢但當鈐束&KR0101;匠盡工鑄造深鍳末年之弊¶
必如&KR0004;鑄之精而巳&KR0002;徒翻様増鐡以自别異深所¶
未可故湖廣緫所近有申請以新舊官錢不同未敢¶
通用正謂此也臣己行下諸&KR0101;只以蘄春&KR0101;淳熈七¶
<pb:KR4d0273_SBCK_002-15b>¶
八九年錢様爲凖務令精好更不𣷹两数及四季翻¶
様欲乞更賜聖裁庶幾民聽不疑新舊一等何謂詳¶
冶司廢置之宜臣&KR0060;以臣僚&KR0004;議專置鐡冶一司是¶
時&KR0059;鑄熾盛鐡錢流入浙西内地駭愕專官講求誠¶
合&KR0096;道乃其方略禁姦摧遏&KR0289;銳雖傷猛驟亦中事¶
機今觀冶司陳請三十餘事皆巳施行矣然終是論¶
建太廣行移束濕至使諸司乖戾州郡掣肘人心驚¶
疑異論&KR0597;起自有各路&KR0101;司任責指揮人情少安方¶
敢向前措置此臣所親見也事変之来動以静勝不¶
在張皇其後冶司亦自畏縮雖巳得旨者多不果用¶
具如舒蘄两&KR0101;皷鑄之政舊責守臣其増造减工糙¶
惡生弊走弄文暦支用自由當職官吏固宜黜罰爲¶
<pb:KR4d0273_SBCK_002-16a>¶
冶司者但當督察稽考緫其大柄而巳取而自鑄遂¶
致怨咨以爲破壊两州事起倉猝至於碎置幹官檢¶
&KR0191;創造𪠘宇營房列屬徒多控制州郡况鐡炭中賣¶
處處増足非比銅坑苗脉湏要㝷求坐食端閑冗仗¶
無用以臣所見&KR0059;錢既䝉朝廷收換&KR0002;民間照様行¶
使則官錢通流州郡嚴禁夾帶則&KR0059;鑄止絶鑄造並¶
遵舊法而新舊錢不疑稱提出於均平而江南北如¶
一逐路自有&KR0101;司任責則提㸃江淮湖北空令取㑹¶
迂回更乞聖慈與宰執商量數月之間合與未合結¶
局恊於&KR0096;制不爲贅疣塞希恩僥倖之門杜貪功紛¶
亂之意静治不擾淮人自安臣謬&KR0170;恩選委所有愚¶
慮不敢不言干冐天威臣無任隕越俟命之至¶
<pb:KR4d0273_SBCK_002-16b>¶
　　　蘄州到任謝表¶
始從參幕無最可書驟借專城以恩&KR0013;録對寵靈而¶
甚願誤&KR0009;委以知難中謝伏念臣頃𨽻太常承乏博¶
士方壽皇襲行舜禹之舊當　陛下祗見祖宗之&KR0004;¶
頗預討論嘗叨奉引何幸清明之上獲綴末班乃縁¶
貧悴之餘自求外&KR0024;逺役忽棲於故楚浮家幾遍於¶
長川恭惟　駕御豪傑之時兼有收挽孤寒之道遂¶
令試郡課以治民江黄之間山澤相雜素號僻左本¶
極貧虚屬因淮南行鐡以来暨乎蘄口置&KR0101;而後隂¶
仰官鑪之羡不勝僞冶之煩浸用驕奢無復繩矩所¶
以檢覈増鑄禁絶&KR0059;錢畏两文銷折之多市井至於¶
晝閉取十年工本之数軍庫爲之頓空觧紛既難任¶
<pb:KR4d0273_SBCK_002-17a>¶
責良重将欲布宣國家拊循之德奉行監司督察之¶
威稍安人情麤給經費懼非孱拙所克堪勝兹盖伏¶
遇　皇帝陛下詳於使臣察於知逺柬擢踈賤即爲¶
守望之親磨厲鈍頑收其敏逹之効輯和邉靣培壮¶
本根臣敢不因時所宜以静爲福日計不足雖無毫¶
髮之功心力未窮尚答乾坤之造¶
　　　除淮西提舉謝表¶
素抱迂愚自投閑散責之禦守試事淺而未酬就俾¶
按行忝命優而難稱中謝伏以乆令一使兼緫三臺¶
屬昔荒殘在權宜而當省於今墾闢盖吏道之滋繁¶
重以鐡冶之司旁制江湖之逺適幣泉淆雜之過幸¶
朝廷收換之恩而錢之官&KR0059;尚難辨其真僞鑄有新¶
<pb:KR4d0273_SBCK_002-17b>¶
舊致徒分於愛憎人心交疑物貨浸少兹爲大慮所¶
貴周防譬之琴瑟既觧而更張然膠柱之譏猶在如¶
彼馬牛不安於乗服則駭輿之患當思臣暫領蘄陽¶
未彰善效弗諳淮土早動郷情敢以章句之諸生&KR0186;¶
叨金榖之劇選此盖恭遇　皇帝陛下順時除弊因¶
事討論不惜厚費以解詿誤之窮愁不變本謀以消¶
姦非之階禍臣祗承德意遵用寛慈察部之條視身¶
爲律倘刑罰可損而事以底定則威靈所&KR0013;而民用¶
遹寜¶
　　　除太府卿淮東緫領謝表¶
既筦錢米又知甲兵本乞漫㳺更叨煩委中謝伏念¶
序遷學校固慚課業之荒唐内迫家門重困食用之¶
<pb:KR4d0273_SBCK_002-18a>¶
寡薄一貧殆不可忍屢請期於必從然而辭尊居卑¶
陳力就列視古爲訓於退則宜今乃升&KR0009;卿班示厥¶
號名之寵預聞軍政制其財賦之權猥用榮章&KR0013;之¶
弱質若夫此地爰自積年務塲壊而經常之鏹大&KR0635;¶
綱運弊而濕悪之糧亦匱口累日重者近憂而巳兵¶
民俱困則逺患若何况於由細入麤以輕馭重忽當¶
警急無異承平國其選擇而使能臣姑冐昧而就禄¶
此盖恭遇　皇帝陛下勤勞&KR0004;載謹審外防謂臣粗¶
讀古書合更時務因其欲歛蔵湖海之上且復令周¶
旋戎馬之間臣敢不事貴經通身先損節必吝出納¶
是爲有司之常苟逃曠&KR1539;終返腐儒之舊¶
　　　謝除華文閣待制提舉西京嵩山崇福宫表¶
<pb:KR4d0273_SBCK_002-18b>¶
昭示眷留未即野人之賤寵還舊職復參近侍之榮¶
姓名已沒於朽陳命賜忽超於新特伏念臣資朴踈¶
信巳之學乏進趣合變之能昨一内忝論思浸成違¶
忤暨乎外專屏扞又&KR0018;憂虞迄無顯効於盛時固合¶
𡨕心於暮齒若乃羸扶短䇿緩駕卑車追憶悔尤濫¶
軒裳之非據自嗟衰耄指林壑以言歸惟頼天度并¶
㴠皇明𨼆燭𫉬從容而善退保優佚之令終至於躑¶
躅往愆寂寥乆廢因兹告請遂曲軫於深慈悉與盪¶
除俾再通於禁籍尚糜素廪仍躡真游爲幸則然非¶
願敢及此盖恭遇　皇帝陛下躬秉上德化幾㤗和¶
馭臣以貴爲&KR0004;羙俗在寛之用哀憐末路盖欲&KR0024;其¶
前修矜恤老窮不忍失其故歩&KR0060;仰鴻施有如神功¶
<pb:KR4d0273_SBCK_002-19a>¶
臣身未殞而年徂志空存而力盡雖曰愈重受恩之¶
地然而莫知報國之方顛越是期兢慚罔措¶
　　謝除寳謨閣直學士提舉鳯翔府上清大平宮表¶
帝典近而易遵皇居親而愈切超踰次對啓沃前旒¶
顧漸衰邁之蹤難副知憐之厚宓以鍳觀治忽審擇¶
後先大化所覃右文爲盛藏奎圖之府建自太宗直¶
學士之官置從景德逮兹列聖並煥鴻名分命諸儒¶
遞升華序愽逹今古從容規諷之間先識幾㣲&KR0024;報¶
職業之外臣力耕朽壤勤鑿枯泉空有胼手胝足之¶
勞曽無曝背食芹之獻忽進陪於閣職復嚴奉於仙¶
靈淺陋則多&KR0243;色奚頼此盖恭遇　皇帝陛下同天¶
造化與世範圍萬物覩聖而作新一毫皆上所成就¶
<pb:KR4d0273_SBCK_002-19b>¶
存留𪧐舊閔惜餘殘非必選賢示將假寵臣敢不寅¶
恭異數夕&KR0357;茂恩待滿今祠終償晚&KR0010;乞身之願試¶
㝷末學少殫平生致主之忠¶
　　湖南運判到任謝表¶
冐選擇於乆閑之日厚矣&KR0154;酬拜恩除於尚病之時¶
羸而難任陳情未察恭命勉行中謝伏念臣思過特¶
深自量尤審一昨賜歸於窮舎即甘息望於榮𡍼惟¶
君父之矜憐不衰與朝廷之記録常在甫頒祠廪遽¶
錫州麾雖許控辭終蒙注意遂出重湖之節假以灌¶
輸之權示欲必行嚴爲期㑹臣子供奔走之職何敢¶
屢違穹蒼埀覆盖之&KR0059;所宜仰戴載馳袢暑綿渉脩¶
程既逹置司奉将𨺚指然　臣灾屯合聚痾恙侵凌¶
<pb:KR4d0273_SBCK_002-20a>¶
形質至於變移心慮從而昬奪累年沉痼衆藥備嘗¶
曽微除愈之期僅有&KR0171;醒之覺故人玩於存省惑疑¶
無他醫工莫知主名可謂異疾今有事任於一路不¶
爲少非展布其四体無以堪若姑以疲憊臨之則何¶
但鹵莾而巳更虞闕敗上累生成此盖伏遇¶
皇帝陛下法帝堯之知人致文王之多士考於巳試¶
寜使勿欺採其舊聞責以来效故令廢惰玷此光華¶
臣敢不銷虗威以周下情立實信以觀逺俗視殘驅¶
之可力傾盡而爲儻宿疚之或平靡&KR0162;以報¶
　　除袐閣修撰謝表¶
諗疾丐歸将待休於一壑䟽恩寓職乃増重於三湘¶
衆之所榮臣以爲忝中謝&KR0060;以典修中祕肇自政和¶
<pb:KR4d0273_SBCK_002-20b>¶
必湏資歴之多號稱舘閣之舊屬厭時望積累外庸¶
不虗論撰之名始副掄除之實㐲思臣者素謂畸人¶
雖早汙於清班亦濫塵於煩使施巳深而未報福¶
遽過以挻灾坐閱寒凉再徂&KR0010;閠及此扶行而問俗¶
幾成尸素以具官惘惘於薄書之程區區乎醫藥之¶
事空抱膏肓之苦莫克砭磨迄何毫髪之勞可當褒¶
序飾朽株以丹青之羙登醜石於珪瓉之叢凛然無¶
堪躐是異數此盖伏遇　皇帝陛下至公衡聴兼愛¶
曲成憐其拙踈若在所取不縁孤外而有遐遺使之託¶
身文字之林掛名奎璧之次煥矣賁賚燁其寵章臣¶
末路幸逢矢心銘激悵沉痾之縈薄未測頽齡恐綿¶
力之支離弗酬大造¶
<pb:KR4d0273_SBCK_002-21a>¶
　　除工部侍&KR0048;謝表¶
未散沉憂徒抱不天之恨迄縁終制冐參掌土之¶
聮再&KR0060;身榮永辜親飬中謝伏念臣昨承君命而趨¶
走遽罹家禍之悲傷當其冥迷仍復顧省雖云順變驚¶
日月之不留強使復常恍形神之非昔記憐俯逮命¶
召趍行賜先見於延和歸舊班於起部沐浴膏澤之¶
羙殆異餘人生施枯槁之恩有愈造物而臣摧殘故¶
歩損耗宿心豈無激昻之思滋甚衰遲之迫鎰稱銖¶
失難課近功一憶十忘何禆末諠但積&KR0422;徨之媿莫¶
知退避之方此盖伏遇　皇帝陛下龍德𩔰行乾剛¶
獨運毖而求助添以圖終㧞臣寡特之中兾銷迎附¶
察臣憂患之後多自創懲回視此生之幾何常懼移¶
<pb:KR4d0273_SBCK_002-21b>¶
忠而靡及滄溟善下或堪㳙勺之輸穹昊盖高尚竭¶
公㣲之告¶
　　除吏部侍&KR0048;謝表¶
甫越兼旬遽移冠部𢌿之華劇増以事&KR0096;中謝伏念¶
臣素弱而不能自強無材而願出人下乃欲安分匪¶
云執謙胥䟽退惰之中功名絶紀蹇産病昬之後意¶
樂全銷天許㑹逢上命親近從冬卿而陪献納考地¶
貢而修虞衡外耀恩榮内蔵拙守於臣何所不足愧¶
臣無以仰承今也超六聮之清高司右列之銓序効¶
職既重責成必深用名巳浮計實安有耳目暏記夙¶
宵𨼆憂此盖恭遇　皇帝陛下有㧞士之志明以好¶
賢爲大德馭下極稱亭之審待臣循理分之宜位著¶
<pb:KR4d0273_SBCK_002-22a>¶
所𫿞等威自辨臣蕭然二簋不勝禮樂之陳眇矣一¶
金豈在範鎔之列雖勵平凡之操&KR0154;酬卓異之知¶
　　除知建康到任謝表¶
内參從槖之華外付帥垣之重盖人以爲寵而臣之¶
所憂中謝伏以行宫蒙高宗臨御之頻建鄴爲六朝¶
都邑之舊感時雖逺撫事尚存義執&KR0311;讎安得不居¶
今而思古慮先根本則豈容忘實而狥名藩墻&KR0004;銳¶
於掃除堂奥遽煩於備警江流回繞遂將數里而屯¶
民力空殫必也計丁而役募市人至萬数閱水艦且¶
千餘欲以&KR0010;年之規責於旬月之近自憐憂患復苦¶
病昬忽彼趣行罔知攸措此盖伏遇　皇帝陛下文¶
訓武克天施地生&KR0026;衣袽濡曵之爻所宜戒懼誦桑¶
<pb:KR4d0273_SBCK_002-22b>¶
土綢繆之句尤在恩勤臣敢不&KR0502;&KR0357;以預防拊循而¶
夙具視身衰謝巳無欲速之心慿國威靈願附不争¶
之勝¶
　　代薛端明上遺表¶
臣聞不可移者有生之定數不能泯者將死之遺忠¶
尚忍湏&KR0119;願殫悃幅中謝伏念臣&KR0108;身孤逺逢世熈¶
平孝宗聖徳愈新超居諌職　陛下大明始照擢忝¶
從官荏苒&KR0010;年驅馳中外諭上指於師漕未和之際¶
宣國威於漢虜既隙之餘書殿陞華政途&KR0060;寵深慚¶
非據不敢冐當迄荷隆慈許從晚退巖棲穴處未嘗¶
不戴於堯天氣盡形銷無復再曕於舜日入㝠巳迫¶
戀闕空多伏望　皇帝陛下法㤗道之裁成體乾行¶
<pb:KR4d0273_SBCK_002-23a>¶
之變化灼見物則不失義理之中審知治原常以仁¶
恕爲本永膺大寳益邁昌圗¶
　　　除華文閣侍制提舉西京嵩山崇福宫謝¶
　　　皇太子牋¶
於禮有稽冝併今祠而賜免以恩未聽反叨舊次而¶
重居猥以凋殘&KR0170;兹化育伏念某不能則止既老當¶
休巳積處於退閑更求全於晚末故官何在&KR0004;無昨¶
夢之㝷陳迹都忘杳&KR0002;歸雲之静至廼興憐遐逺回¶
念沉淪因再請之至誠煥一綸之新渥涇舟詠雅猶¶
存飛躍之餘舜閣垂文復紀賡歌之盛稀闊喧於里¶
社疑信雜於朋友血氣既衰雖云在得日月其逝終¶
将奚爲恭遇　皇太子殿下惟德而譽時髦秉道而¶
<pb:KR4d0273_SBCK_002-23b>¶
參國命内禀密訓備諳多士之長外穆周行靡失一¶
夫之用以其昔忝班列之乆不使驟從農圃之游某¶
敢不勉蝎頽年温理㓜學庖廪有継莫酬素食之譏¶
扈衞無功益媿榮名之忝¶
　　　受玉寳賀表¶
恭覩詔書元正日受玉寳者天運重来國寳再得感¶
深昔念喜甚今逄中謝恭以聖宋一道相承九有率¶
俾琢琱信璽膺受𨺚圗西祀東封借曰著神休於炳¶
炳&KR0071;志&KR0274;事于以見孝德之兢兢變或𨼆而難防理¶
無往而不復&KR0060;何止於陽虎𫉬廼自於&KR0170;人憬彼逺¶
夷慕仁風而願献特因方鎮轉誠意以上通兼陳様¶
冊之文益彰篆籕之實以至&KR0004;秦永昌之刻我家備¶
<pb:KR4d0273_SBCK_002-24a>¶
物之珍殆無或遺靡不具在亶明徳而密護迄假手¶
以回還　皇帝陛下師古以治身奉先而纉服何食¶
息不存於祖業曽斯湏敢怠於孫謀宜上穹之鍳臨¶
挈東州而歸附敬致&KR0022;符之舊光昭帝命之新群辟¶
㑹同有司枚進江淮延頸望基本之常安關洛傾心¶
想恩榮之遍及¶
　　　受玉寳賀牋¶
副禕是御洪惟内治之彰明玉寳来歸信矣外戎之¶
助順慰滿民望契合天心中謝恭惟　皇后殿下徳¶
静而方仁潤以澤綬黄赤以受璽文與帝同服澣濯¶
以儉躬志先婦道宜致家&KR0022;之慶聿&KR0026;符瑞之還喜¶
恊宸𠂻薦孚郊廟臣欣逢盛典陪阻近班趙璧金回¶
<pb:KR4d0273_SBCK_002-24b>¶
無復間行而衣&KR0260;魯寳再得尚堪泚筆以書經¶
　　　申省乞致仕狀¶
某伏自帖念&KR0004;無藝能濫塵科目徃備使令之偶乏¶
猥超涯分而已多効職蔑聞捫心内愧今既七十餘¶
景不長素有氣疾眩暈拘迫近尤畏寒澁縮慘懔咳¶
𠻳隨聲涕淚交下倦憊屡月痩悴羸殘視䕃將息固¶
無乆存之理伏乞矜憐特賜敷奏許令致仕儻或垂¶
逝之年猶保可全之節兾以&KR0084;詠太平之樂仰酬君¶
父難報之恩不勝感激俟命之至¶
　　　再申省狀¶
某伏凖省劄奉聖㫖不&KR0098;者上恩𨺚而未許誠不計¶
其歳年下情迫以再干敢自違於經律伏念某少而¶
<pb:KR4d0273_SBCK_002-25a>¶
怯懦長益病昏方當盛壯之時已無血氣之勇論建¶
常慚於迂闊事功奚有於毫分况今老至而衰心意¶
銷索目視耳聽皆聵眊之餘手拘足攣非奔走之具¶
惟欲乞身暮景得謝明朝粗希知足之風不爲學者¶
之愧伏乞俯加矜惻特賜奏聞許令就今年致仕漁¶
樵故物復還山澤之臞耕鑿遺民永&KR0013;乾坤之造不¶
勝衘荷激&KR0060;俟命之至¶
水心先生文集卷之二¶
<pb:KR4d0273_SBCK_002-25b>¶
