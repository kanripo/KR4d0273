# -*- mode: mandoku-view -*-
#+TITLE: 水心集
#+DATE: 2015-09-23 10:24:08
#+PROPERTY: JUAN 2

¶
<md:KR4d0273_SBCK_002-1a>¶
<pb:KR4d0273_WYG_002-1a>
欽定四庫全書
　水心集巻二
　　　¶　　　　　　　　　　宋　葉適　撰
　¶　狀表¶
　　　安集兩淮申省狀¶
右逐一開具在前外然其間利害曲折亦復不少某¶竊
照去嵗敵入兩淮所殘破處安豐濠盱眙楚廬和¶揚凡
七郡其民奔迸渡江求活者㡬二十萬家而依¶山傍水
<pb:KR4d0273_WYG_002-1b>
相保聚以自固者亦㡬二十萬家今所圑結¶即其保聚
下流徙者雖不能盡在其中大約已十餘¶萬家矣其流
徙者死於凍餓疾疫㡬殫其半而保聚¶之民亦有為敵
驅掠而去者散為盜賊則又不在焉¶度今七郡之民通
計三十萬家和議未定室廬不成<md:KR4d0273_SBCK_002-1b>¶就便和議有定其短
長之期又未可知此三十萬家¶者終當皇皇無所歸宿
盖淮上四戰之場强敵往來¶之地民生其間勢固應爾
然自古立國未嘗不有以¶處之也無以處之則地為棄
<pb:KR4d0273_WYG_002-2a>
地而國誰與共守設使¶今嵗邊報復急此三十萬家者
又将奔迸流徙而䘮¶其生乎春秋戰國之時畫國而守
大為城邑小為壘¶壁百里之國皆有邊面自非暴君苛
政其民未嘗散¶之四方兩漢以後裂為南北中原不合
者凡數百年¶人在戰地各自為家養生送死老子長孫
未嘗有闕¶彼非有以自守不肯輕棄其鄉安能如此自
唐以後¶至於本朝以和戎為國是千里之州百里之邑
混¶然一區煙火相望無有捍蔽一旦邊塵猝起星飛雲<md:KR4d0273_SBCK_002-2a>¶
<pb:KR4d0273_WYG_002-2b>
散無有能自保者南渡之後前經逆亮之禍近有布¶薩
揆之寇累世生聚一朝蕩然故某昨於國家營度¶規恢
之初以為未須便做且當於邊淮先募弓弩手¶耕極邊
三十里之地西至襄漢東盡楚泗約可十萬¶家列屋而
居使邊面牢實敵人不得踰越所以安其¶外也盖漢唐
守邊郡而安中州未有不如此者也今¶事已無及長淮
之險與敵共之惟有因民之欲令其¶依山阻水自相保
聚用其豪傑借其聲勢縻以小職濟¶其急難春夏散耕
<pb:KR4d0273_WYG_002-3a>
秋冬入保大将憑城郭諸使總號¶令敵雖大入而吾之
人民安堵如故扣城則不下攻¶壁則不入然後設伏以
誘其進縱兵以擾其歸使此¶謀果定行之有成又何汲
汲於畏敵乎所以安其内<md:KR4d0273_SBCK_002-2b>¶也夫徒手搏虎以幸其斃一
夫之勇也一夫之勇未¶必驗而一夫之怯其為驗也決
矣為天下者不以天¶下之大而就一夫之勇故某願朝
廷以謀困敵以計¶守邊安集兩淮以捍江面使淮人不
遁則敵又安敢¶萌窺江之謀乎故堡塢之作山水寨之
<pb:KR4d0273_WYG_002-3b>
聚守以精志¶行以强力少而必精小而必堅毋徇空言
而妨實利¶則今日之所行與漢唐之屯田六朝三國春
秋之壘¶壁彼各有以施之不相謀而相得故也伏乞照
㑹指¶揮施行¶
　　　定山𤓰&KR0461;石跋三堡塢狀¶
某昨䝉差兼江淮制置専一措置屯田被命之始即¶嘗
深念以為今之屯田與昔不同夫省運就糧分兵<md:KR4d0273_SBCK_002-3a>¶久駐
磨以嵗月待敵之變此昔日屯田之常論也頃¶自外寇
<pb:KR4d0273_WYG_002-4a>
驚騷淮人奔迸南渡生理破壞田舎荒墟十¶郡蕭然無
復保聚今之所急在於耕其舊業而復其¶所常安守其
舊廬而忘其所甚畏爾豈得以昔日之¶常論冒行之乎
故某遽急且於江北創立三堡先作¶一層今三堡既就
流民漸歸所宜招徠安集量加賑¶貸今於東西一二百
里南北三四十里之内其舊有¶田舎者依本住坐元無
本業隨便居止其間有强壯¶者稍加勸募給之弓弩教
以習射時命程試利以賞¶激度一堡界分内可得二千
<pb:KR4d0273_WYG_002-4b>
家為率萬一敵騎今秋¶再至隨處入堡與官兵共守此
今日經營之大略也¶至於屏蔽江南防把口岸則其説
尤長敢不盡布愚<md:KR4d0273_SBCK_002-3b>¶悃某去嵗忝綴朝列首建防江之議
繼來建康攷詳¶前後案牘無非葺治戰艦布列岸兵栽
埋鹿角釘設¶暗樁開堀溝塹計&KR0461;而守數里而屯皆元
勲故老之¶巳行謀臣策士之素講雖其間用之有利不
利然終¶未有能捨此而特立者也况某晚進未學何所
能為¶不過守舉舊事期於無闕而巳如鹿角暗樁之類
<pb:KR4d0273_WYG_002-5a>
去¶嵗論者固嘗指為兒戲及扣其别有何策則又寂無¶
所言某猶謂厲人心而堅守阻大江而自固則如前¶數
事亦豈不足以立功至十月之末邊遽告急淮人¶渡江
以億萬計江南震動衆情惶惑一日有兩騎偽¶效畨裝
躍馬江岸相傳敵人至矣濟渡之舟斫纜離¶岸櫓楫失
措渡者攀舟覆溺數十百人某始歎息曰<md:KR4d0273_SBCK_002-4a>¶是真不足賴
也今雖岸&KR0461;有寨江流有船鹿角暗樁¶數重並設溝塹
深闊不可越踰其如人心已揺誰與¶力拒萬一敵兵果
<pb:KR4d0273_WYG_002-5b>
至彼皆棄之而走爾所以建炎紹¶興之間烏珠輩未嘗
不徑渡江南如逆亮之不得濟¶而殞者幸也於是始捐
重賞募勇士渡江北刼敵營¶石跋定山上下凡十數往
返取其俘馘繫纍以報江¶南奮氣見者賈勇而人心始
安敵亦繇此卷甲遁矣¶然後知三國孫氏常以江北守
江而不以江南守江¶至於六朝無不皆然乃昔人已用
之明驗自南唐以¶來始稍失之故建炎紹興不暇尋繹
爾然渡江之兵¶苦於江北無家基寨無所駐足故石斌
<pb:KR4d0273_WYG_002-6a>
賢之徒不能¶成大功宣司嘗急呼封益明王益欲令将
兵策應和<md:KR4d0273_SBCK_002-4b>¶州竟閔嘿而止今石跋則屏蔽采石定山則
屏蔽靖¶安𤓰&KR0461;則屏蔽東陽下蜀西䕶溧陽東連儀真
緩急¶應援首尾聯絡所築皆是故基磚石猶在今各堡
無¶事之時只以五百人一将戍守常加修葺勿使廢壞¶
収聚居民與之為主今岸渡繁㑹自成市井若萬一¶有
警乞從¶朝廷即令各堡增募一千人照吐渾等仗並與
幇収¶總領所請給隨堡防守教閲諸州禁兵抽摘二千
<pb:KR4d0273_WYG_002-6b>
人¶以九月至并於防江效用内摘那千人各堡二千五¶
百人并堡塢内外居民二千家之勝兵者或臨時旋¶行
招募亦各二千人各堡通為四千五百人相共守¶把然
後令制置司以八九月别募精勇敢死士千人<md:KR4d0273_SBCK_002-5a>¶厚幇請
給以待刼寨焚糧直前搏擊之用盖堡塢之¶成於防江
有四利往日江南列營五萬人去嵗亦不¶下三萬而民
兵不預然止可坐食而守敵果窺江責¶其不走固已難
矣而况進戰乎何者敵在北岸共長¶江之險兵衆騎多
<pb:KR4d0273_WYG_002-7a>
而吾軍之氣已奪矣今堡塢既立¶敵有所忌固不敢窺
江就使來窺江南岸兵膽氣自¶生志力得展使之前進
無所畏怯一利也雖有各處¶戰艦然敵已在江岸或聲
言奪船徑渡或實為造舟¶之勢我之舟師往往不敢放
出北岸勝負未決旁觀¶膽落憂恐萬端今堡塢既成敵
縱在江北我有應接¶之利或近岸排列千弩並發或捨
舟登岸乗勢擊逐¶二利也至於海舟風帆八面便利捷
疾尤在舟師之<md:KR4d0273_SBCK_002-5b>¶上然迫敵於岸而収全功者其勢易俟
<pb:KR4d0273_WYG_002-7b>
其入江而決¶死鬬者其勢難今堡塢既成有易無難三
利也戰艦¶甲士虚閑舟中擁戈坐觀從昔病之無策可
治今舟¶得便利人無虚設四利也使虜果忌堡塢為彼
之害¶或擁大衆志在必取今石跋𤓰&KR0461;近在江津定山
去¶江纔三里爾我以戰艦海舟為江中家計强弩所及¶
敵人腹背受敵自投死地理在不疑脱若敵人畏而¶不
前置而不問盡力攻擊和滁真六合等城或有退¶遯我
以堡塢全力助其襲逐或迎其前或出其後制¶勝必矣
<pb:KR4d0273_WYG_002-8a>
此堡塢之利所以為用力寡而収功博孫氏¶所謂以江
北而守江南能立國於百戰之餘者非幸¶而免也故其
欲因屯田堡塢之立収兵民雜守之用<md:KR4d0273_SBCK_002-6a>¶就於江面先作
一層使江北之民心有所恃敵雖再¶來不復求渡騰突
紛擾貽亂江南次第入深因其險¶要用其豪傑見圑結
山水為寨者四十七處此於官¶司之力無縁周遍特借
以聲勢使自為守春夏散耕¶秋冬入堡盖孫氏六朝保
固江淮之成規非充國先¶零棗祗許下之謂也不然則
<pb:KR4d0273_WYG_002-8b>
南北並争之際無嵗不¶有兵革淮人豈能屢逃屢復以
自濵於流離死亡也¶哉某自去冬憂悸熏心舊疾之外
復增新病背病半¶年呻吟宛轉自有改兼江淮之命不
敢辭避力疾督¶趣成此三堡其間條目極有未備而某
羸證既成不¶能扶持忍死以待畢事豈勝慚懼伏乞¶朝
廷速賜選擇總練通方老於智謀之士前來建<md:KR4d0273_SBCK_002-6b>¶康紏剔
某妄作疎漏之失攷尋前史規畫縝密¶之舊克集功緒
以究逺圖某不任祈叩之至所有¶定山𤓰步石跋三處
<pb:KR4d0273_WYG_002-9a>
堡塢圖本并四十七處圑結¶山水寨居民户口姓名帳
策謹隨狀繳申伏乞指¶揮施行¶
　　　辭免華文閣待制提舉西京嵩山崇福官狀¶
次對之職為選甚髙曩玷留都雖嘗假寵退甘窮巷¶固
己黜幽恍嵗月之屢遷何夢寐之敢及七十既至¶一再
控陳但得歸休便為止足豈意矜憐枯瘁委曲¶陶鎔特
畀新除復還舊物然而竊尋故實兼考前文¶惟必諧告
老則或容賦禄以示恩今猶使奉祠則安¶得因閑而冒
<pb:KR4d0273_WYG_002-9b>
受夙夜自揆震驚靡遑伏乞俯諒微誠<md:KR4d0273_SBCK_002-7a>¶特賜敷奏寢免
華文閣待制恩命只以本官依舊官¶觀不越常分庶㡬
少安無任跼蹐俟命之至¶
　　　辭免除寳謨閣直學士提舉鳳翔府上清太平
　　　　宫狀¶
聞命殊常省躬震越盖臣子年耄而食貧上所矜閔¶則
為之改祠賦禄所以示恩也至於超進職名寵光¶榮耀
将以為勸則非徳進而業廣不在兹選某頽齡¶暮景貧
<pb:KR4d0273_WYG_002-10a>
病交廹伏䝉至仁曲加憐念特畀祠官所宜¶祗服恩私
俯僂拜受無敢後矣恭惟先帝大訓華閣¶袐藏學士寓
直最為清近而某志行凋落問學空殫¶性與年徂材隨
老盡儻若貪榮冒處不知自引是彰¶聖朝濫予之過而
非所以為勸也伏望鈞慈特賜敷¶奏令某止仍舊職寅
奉新祠所有寳謨閣直學士恩<md:KR4d0273_SBCK_002-7b>¶命乞賜寢免不勝俟命
之至¶
　　　辯兵部郎官朱元晦狀
<pb:KR4d0273_WYG_002-10b>
臣聞臣子告君父之言必以實非其實而敢告者惟¶私
意之是徇而忘君父之為不可欺者也臣竊見近¶日朱
熹除兵部郎官未供職間而侍郎林栗急劾去¶之士論
怪駭莫測其故盖熹素有文學行誼居官所¶至有績因王
淮深惡不敢仕陛下差熹江西提刑使之¶奏事熹趦趄辭
避終未敢前淮既罷去陛下趣熹¶入對用為郎官人知
陛下進熹有漸無不稱慶忽¶為栗誣奏逐去衆議所以
洶洶不平臣始疑之以為¶栗何故至此得非熹果有事
<pb:KR4d0273_WYG_002-11a>
外人不能知而栗獨得¶其實以告陛下也暨栗劾奏熹
文字傳播中外臣<md:KR4d0273_SBCK_002-8a>¶始得以始末叅驗然後知其言熹罪
無一實者特發¶其私意而遂忘其欺爾栗雖貴而近臣
雖賤而逺然¶臣子之於君父大義一也烏有栗以熹不
實之罪欺¶罔君父之前而臣忍不以實陳於陛下乎栗
言熹¶敢自稱私計非便只欲回就江西提刑已受省劄
不¶肯赴部供職臣聞熹既受除郎官省劄即時遣回江¶
西提刑司接人客将兵卒等皆已辭去其時朝士有¶候
<pb:KR4d0273_WYG_002-11b>
熹者皆共見之熹以脚疾發動不任下牀遂申尚¶書省
乞給假俟痊安日供職是栗謂熹只欲回就江¶西不肯
供職者非其實也栗言熹四司郎官㕔印記¶不肯収受
推出門外令送長貳緣長貳不合収管郎¶官㕔印記臣
再令送還仍加鐫諭既能出入宫門上<md:KR4d0273_SBCK_002-8b>¶殿奏事并遍謁
宰執臺諫即乗轎入部供職良不為¶難兼郎官印記難
以棄擲在外慮有失去其朱熹堅¶執不從臣為貳卿不
能率屬致其偃蹇拒違君命實¶負慚徳所有印記無所
<pb:KR4d0273_WYG_002-12a>
歸著不免令四司人吏抱守¶終夕至于達旦且臣聞熹
未對之前脚疾已作當對¶之日偶然少止對下之日後
與宰執臺諫相見脚疾¶痛復劇既申尚書省祗受恩命
止乞給假供職適㑹¶歇泊旬休未及将上所有郎官印
記熹既未供職豈¶可受乎熹巳申省乞給假矣雖欲聽
栗鐫諭而扶曵¶供職可乎郎官未供職以前印記合是
何官収掌此¶正長貳之所當知其可推以委熹乎是栗
謂熹不受¶印記偃蹇拒違君命非其實也栗又言熹本
<pb:KR4d0273_WYG_002-12b>
無學術<md:KR4d0273_SBCK_002-9a>¶徒竊張載程頤之緒餘以為浮誕宗主謂之道
學妄¶自推尊所至輒㩦門生十數人習為春秋戰國之
態¶妄希孔孟歴聘之風繩以治世之法則亂人之首也¶
臣聞朝廷開學校建儒官公教育於上士子闢家¶塾隆
師友私淑艾於下自古而然矣使熹果無學術¶歟人何
用仰之果有學術歟其相與從之者非欲强¶自標目以
勸人為忠為孝者乃所以為人材計為國¶家計也惟蔡
京用事諱習元祐學術曽有不得為師¶之禁今栗以諸
<pb:KR4d0273_WYG_002-13a>
生不得從熹講學為熹之罪而又謂¶非治世之法宜禁
絶之此又非其實也栗又言熹欲¶索髙價妄意要津傲
睨累日不肯供職以為作偽有¶不可掩夫栗逆探熹之
用心而㬥揚之此非臣之所<md:KR4d0273_SBCK_002-9b>¶得知也臣所得知者熹以
今月初八日除郎十一日¶再為江西提刑栗之劾熹當
在初九初十爾相去隔¶日之間而栗以熹累日不肯供
職是栗急於誣熹而¶不自顧其言之非實也栗又言陛
下愛惜名器館¶學寺監久次當遷郎官者只令兼權其
<pb:KR4d0273_WYG_002-13b>
視郎選亦不¶輕矣而熹乃輕之兵部郎官本係大宗丞
計衡兼權¶以熹之故移計衡於都官而以兵部處熹所
以待熹¶亦不薄矣而熹乃薄之臣聞陛下明詔曾任監
司¶知縣者始得除郎其事久矣館學寺監雖久次而未¶
嘗歴知縣監司則不可兼權豈得謂其當遷郎哉差¶除
之際那換闕次移衡用熹熹何徳焉是又栗急於¶誣熹
之罪組織其言語足其文爾而不自顧其言之<md:KR4d0273_SBCK_002-10a>¶非實也
栗又言職制者朝廷之紀綱熹既除兵部¶在臣合有統
<pb:KR4d0273_WYG_002-14a>
攝乞将熹新舊任並且停罷臣聞唐左¶右丞進退郎官
矣本朝故事未之或然惟臺諫彈劾¶有停斥之請給舎
繳駁有寝罷之文至於六部寺監¶舉劾其屬必曰乞行
迴避微其文婉其義所以重臺綱¶尊國體也今熹得為
栗之屬尚未供職而栗望風劾¶之且兼有給舎臺諌繳
劾百官之例何哉栗以職制紀¶綱劾熹而先自亂之是
職制紀綱非其實也凡栗之辭¶始末叅驗無一實者至
於其中謂之道學一語則無實¶最甚利害所係不獨朱
<pb:KR4d0273_WYG_002-14b>
熹臣不可不力辯盖自昔小¶人殘害忠良率有指名或
以為好名或以為立異或¶以為植黨近創為道學之目
鄭丙倡之陳賈和之居<md:KR4d0273_SBCK_002-10b>¶要津者密相付授見士大夫有
稍慕潔修麤能操守¶輒以道學之名歸之以為善為玷
闕以好學為己愆¶相為鉤距使不能進從旁窺伺使不
獲安於是賢士惴¶慄中材解體銷聲滅影穢徳垢行以
避此名殆如喫菜¶事魔影迹犯敗之類往日王淮表裏
臺諫隂廢正人¶盖用此術此於陛下彰善黜惡封殖人
<pb:KR4d0273_WYG_002-15a>
才以為子孫¶無窮之命者其損不細矣栗為侍從就其
蹇淺無以¶達陛下之徳意志慮示信於下而更襲用鄭
丙陳¶賈密相付授之説以道學為大罪文致語言逐去
一熹¶自此㳺辭無實讒口横生善良受禍何所不有臣
伏¶見栗恥不得與廟號之議遂為樂堯之説而人知其
横¶怒詳定所人吏執覆遂請罷局而人知其専而况職<md:KR4d0273_SBCK_002-11a>¶匪風聞古有常守今又苟恣一身之狠愎不畏君父¶之
髙明公形無實之言顯逐知名之士陛下原其¶用心察
<pb:KR4d0273_WYG_002-15b>
其㫖趣舉動如此欲以何為誠不可不預防不¶可不早
辯也臣去冬䝉恩面對論一大事有四難五¶不可之條
其説至長未獲究竟方齋心滌慮以俟¶陛下反覆詰難
庶㡬竭盡愚衷今以郎官去留何至¶上封事譊譊徒溷
宸慮哉盖見大臣以下畏栗兇燄¶莫敢明辯積在厲階
将害大體爾伏願陛下正紀¶綱之所在絶欺罔於既形
無惟其近惟其賢無惟其¶官惟其是摧折㬥横以扶善
類奮發剛斷以慰公言¶國家之本孰大於此臣不勝效
<pb:KR4d0273_WYG_002-16a>
忠思報之至干冒宸¶嚴伏地待罪<md:KR4d0273_SBCK_002-11b>¶　　　淮西論鐵錢五事狀¶
臣竊見近嵗私鑄鐵錢散漫江淮公私受弊人情揺¶動
其事多端幸䝉朝廷不惜厚費特與収換始得¶寧貼臣
昨在蘄州目見利害詢採吏民頗為親切今¶暫領兼司
所當隨時補緝務使淮人迄臻安静謹具¶奏聞其事有
五一曰開民間行使之路二曰責州縣¶關防之要三曰
審朝廷稱提之政四曰謹諸監鑄造¶之法五曰詳冶司
<pb:KR4d0273_WYG_002-16b>
廢置之宜何謂開民間行使之路¶始初鐵錢不分官私
民間不辨好惡得錢便使自禁¶私錢百姓懲創賣買交
關文文揀擇或将官錢指為¶私錢不肯収受或只要一
色樣錢謂如舒蘄人各只¶使本監字號錢之類或只要
新鑄官錢且免揀擇民<md:KR4d0273_SBCK_002-12a>¶旅持錢買物一貫之中常退出
三四百至以米穀他¶物自相酬準城市尚可村落尤甚
縁此行用艱難物¶貨稀少朝廷禁斷私錢本要流通官
錢若官錢方更¶疑惑豈得穏便臣近以乾道同安蘄春
<pb:KR4d0273_WYG_002-17a>
大冶宿松漢¶陽定城新舊諸樣官錢釘板印榜曉諭民
間令其從¶便行使亦立私錢樣令揀選不用令各州簽
㕔官委¶諸縣釘樣於都保又别差官親至村落委曲勸
喻欲¶其耳目接熟用錢不疑須待官錢流通物價復舊
方¶見禁斷私錢之利在臣本路已逐一如此施行其淮¶
東湖北臣目所不見未知如何近因還司過蘄口鎮¶鎮
民詣臣稱揚真泰州凡紹興熙元年二年蘄春監¶所鑄
錢皆嫌麤惡揀退不使臣尋令拆辯揀擇其字<md:KR4d0273_SBCK_002-12b>¶文模糊
<pb:KR4d0273_WYG_002-17b>
尤甚十居二三見已關㑹諸處别議措置然¶則㨂擇用
錢人情不甚相逺兼既有新舊諸錢并私¶錢色樣不一
曾經揀換錢文牴牾若不於行使地分¶明加告報終恐
向後用者疑惑臣不敢作冶司發往¶兩路州郡欲乞自
朝廷降樣行下永逺照使要令村¶落僻逺認識不疑民
旅交易流通無礙如此則既擾¶之精神可以収回人亦
知収換之實利矣何謂責州¶縣關防之要兩路先後立
限収換私錢淮東多而淮¶西少雖縁禁有遲速之故然
<pb:KR4d0273_WYG_002-18a>
積累數年委有許多私¶錢别無歸着其當與収換則一
爾今已於限内申報¶盡絶而舊色私錢尚頗散在民間
或限内齎赴不及¶出限不可投換或貫百少可無力投
換或富人収藏<md:KR4d0273_SBCK_002-13a>¶意圖他時禁弛復得行用既各盡絶難
䘏其餘然市¶錢用之中常有夾帶所幸民間識認擇出
不要其新¶鑄私錢間有三兩文到市上者姦民窺伺豈
肯遽已¶自禁戢以來號令紛紛爭為嚴峻或令五家結
甲或¶令旬申有無私鑄廵尉以捕捉入銜敗獲治經繇
<pb:KR4d0273_WYG_002-18b>
透¶漏沿流常要廵綽津渡皆須搜邏吏人甘伏決配官¶
員當俟朝典臣撿照舊事及不住承準申明雖皆己¶遵
守覺察然終未得關防之要必行則誣告羅織獄¶訟繁
興泛行則便同文具姦宄仍在臣近令各州簽¶㕔官責
屬内廂廵地分都保等處専一禁止行使私¶錢之家旬
具委無行使私錢結罪類申本司只此一¶令不必繁多
但要行之堅久私錢無用私鑄自息此<md:KR4d0273_SBCK_002-13b>¶雖冶司職事亦
但可施之本路欲乞朝廷指揮於行¶使鐵錢州郡除照
<pb:KR4d0273_WYG_002-19a>
官錢色樣從便流通行使外並要¶本州月具更無行使
私錢文狀結罪申尚書省盖欲¶必無私鑄其説難信欲
必不使私錢其事易遵况經¶収換朝廷為民之意已足
如有違戾懲治大吏一人¶自然震聳用命如此則令簡
而可行實而可久矣何¶謂審朝廷稱提之政始作鐵錢
非要添此一項泉幣¶盖専以絶銅錢滲漏之患爾銅錢
過江北既有鐵錢¶以易之矣鐵錢過江南亦必有銅錢
易之可也今為¶銅錢地而不為鐵錢地事不均平豈行
<pb:KR4d0273_WYG_002-19b>
法以來偶未¶之思歟故江北自行鐵錢之後金銀官㑹
無不髙貴¶富商大賈財本隔礙而淮旁之民只是往來
兩岸洲<md:KR4d0273_SBCK_002-14a>¶夾之内銅錢異用風波滯留便已盤費消折安
居雖¶久仍舊凋疎淮人歎息以為朝廷縁銅錢之故致
令¶江北不得自在空懷抑鬱無與上聞近户部建明權¶
作兩淮交子百萬通行沿江州郡仍許入納淮人若¶驟
得此數行用稍廣目前利益但臣採其土俗之論¶以為
月日稍久流轉不行必有減落百陌之憂将為¶店鋪停
<pb:KR4d0273_WYG_002-20a>
塌之利若要稱提得所義理均平當使鐵錢¶之過江南
亦如銅錢之過江北皆有兑換之處兩無¶廢棄之虞於
江南沿江州郡以銅錢㑹子中半或一¶分銅錢二分㑹
子直行兑換鐵錢計其所収或科撥¶付總領所或偏換
銅錢則可以減諸監嵗鑄之額或¶付兩淮和糶樁積馬
料修城則更不支降交㑹亦於<md:KR4d0273_SBCK_002-14b>¶朝廷初無所失淮人知
鐵錢過江有兑換之處自加¶貴重商旅之在淮南者亦
不敢輕賤鐵錢則金銀官¶㑹及其他物貨自當低小如
<pb:KR4d0273_WYG_002-20b>
此稱提雖行鐵錢可以¶經久無弊若恐鐵錢過江兑換
者多自合量宜撙節¶但要存此發泄一路而已何謂謹
諸監鑄造之法臣¶切詳興監以來所鑄鐵錢其輕重厚
薄精麤大小略¶為相等就中淳熙七八九年中間蘄春
監所鑄字畫¶精細輪郭堅明比於諸錢又為精好十五
六年以至¶紹熙元二則頓成麤惡習久生弊勢亦宜然
昨鐵¶冶司急欲取勝盜鑄者遂翻新樣四季别為字文
舊¶重四斤十二兩今增為五斤八兩新錢比舊大㡬一
<pb:KR4d0273_WYG_002-21a>
輪臣竊以錢文宜一輕重大小宜均則民聽不疑行<md:KR4d0273_SBCK_002-15a>¶用
不惑季别一樣自鑄工不能記憶民間何繇辯認¶而又
新錢特大形迹舊錢常人之情喜新厭舊所以¶有只要
新錢之説豈可舊錢遂成無用又特大者自¶為貫辨則
可行使分開互用串聯不合巨細視之新¶錢刻畫麤大
其實不如舊錢用鐵雖多錢體不重但¶加比驗自可分
明兼照自淳熙七年至紹熙二年上¶半年同春兩監通
鑄過四百餘萬貫七年之前及他¶監所鑄又未有數目
<pb:KR4d0273_WYG_002-21b>
前公私行用官中自應保䕶舊¶錢其新錢但當鈐束監
匠盡工鑄造深鑒末年之弊¶必如初鑄之精而已若徒
翻樣增鐵以自别異深所¶未可故湖廣總所近有申請
以新舊官錢不同未敢¶通用正謂此也臣已行下諸監
只以蘄春監淳熙七<md:KR4d0273_SBCK_002-15b>¶八九年錢樣為準務令精好更不
添兩數及四季翻¶樣欲乞更賜聖裁庶㡬民聽不疑新
舊一等何謂詳¶冶司廢置之宜臣竊以臣僚初議専置
鐵冶一司是¶時私鑄熾盛鐵錢流入浙西内地駭愕専
<pb:KR4d0273_WYG_002-22a>
官講求誠¶合權道乃其方略禁姦摧遏鋒鋭雖傷猛驟
亦中事¶機今觀冶司陳請三十餘事皆已施行矣然終
是論¶建太廣行移束濕至使諸司乖戾州郡掣肘人心
驚¶疑異論蜂起自有各路監司任責指揮人情少安方¶
敢向前措置此臣所親見也事變之來動以静勝不¶在
張皇其後冶司亦自畏縮雖已得㫖者多不果用¶且如
舒蘄兩監鼓鑄之政舊責守臣其增造減工糙¶惡生弊
走弄文歴支用自繇當職官吏固宜黜罰為<md:KR4d0273_SBCK_002-16a>¶冶司者但
<pb:KR4d0273_WYG_002-22b>
當督察稽考總其大柄而已取而自鑄遂¶致怨咨以為
破壞兩州事起倉猝至於碎置幹官撿¶踏創造廨宇營
房列屬徒多控制州郡况鐵炭中賣¶處處增足非比銅
坑苗脉須要尋求坐食端閒冗仗¶無用以臣所見私錢
既䝉朝廷収換若民間照樣行¶使則官錢通流州郡嚴
禁夾帶則私鑄止絶鑄造並¶遵舊法而新舊錢不疑稱
提出於均平而江南北如¶一逐路自有監司任責則提
㸃江淮湖北空令取㑹¶迂回更乞聖慈與宰執商量數
<pb:KR4d0273_WYG_002-23a>
月之間合與未合結¶局協於權制不為贅疣塞希恩僥
倖之門杜貪功紛¶亂之意静治不擾淮人自安臣謬䝉
恩選委所有愚¶慮不敢不言干冒天威臣無任隕越俟
命之至<md:KR4d0273_SBCK_002-16b>¶　　　蘄州到任謝表¶
始從參幕無最可書驟借専城以恩被録對寵靈而¶甚
願誤寄委以知難中謝伏念臣頃𨽻太常承乏博¶士方
夀皇襲行舜禹之舊當陛下祗見祖宗之初¶頗預討論
<pb:KR4d0273_WYG_002-23b>
嘗叨奉引何幸清明之上獲綴末班乃縁¶貧悴之餘自
求外補逺役忽棲於故楚浮家㡬遍於¶長川恭惟駕馭
豪傑之時兼有収挽孤寒之道遂¶令試郡課以治民江
黄之間山澤相雜素號僻左本¶極貧虚屬因淮南行鐵
以來暨乎蘄口置監而後隂¶仰官鑪之羡不勝偽冶之
煩浸用驕奢無復繩矩所¶以撿覈増鑄禁絶私錢畏兩
文銷折之多市井至於¶晝閉取十年工本之數軍庫為
之頓空解紛既難任<md:KR4d0273_SBCK_002-17a>¶責良重将欲布宣國家拊循之徳
<pb:KR4d0273_WYG_002-24a>
奉行監司督察之¶威稍安人情麤給經費懼非孱拙所
克堪勝兹盖伏¶遇皇帝陛下詳於使臣察於知逺簡擢
疎賤即為¶守望之親磨厲鈍頑収其敏達之効輯和邊
面培壯¶本根臣敢不因時所宜以静為福日計不足雖
無毫¶髪之功心力未窮尚答乾坤之造¶
　　　除淮西提舉謝表¶
素抱迂愚自投閒散責之禦守試事淺而未酬就俾¶按
行忝命優而難稱中謝伏以久令一使兼總三臺¶屬昔
<pb:KR4d0273_WYG_002-24b>
荒殘在權宜而當省於今墾闢盖吏道之滋繁¶重以鐵
冶之司旁制江湖之逺適幣泉淆雜之過幸¶朝廷収換
之恩而錢之官私尚難辯其真偽鑄有新<md:KR4d0273_SBCK_002-17b>¶舊致徒分於
愛憎人心交疑物貨浸少兹為大慮所¶貴周防譬之琴
瑟既解而更張然膠柱之譏猶在如¶彼馬牛不安於乗
服則駭輿之患當思臣暫領蘄陽¶未彰善效弗諳淮土
早動鄉情敢以章句之諸生輒¶叨金穀之劇選此盖恭
遇皇帝陛下順時除弊因¶事討論不惜厚費以解詿誤
<pb:KR4d0273_WYG_002-25a>
之窮愁不變本謀以消¶姦非之階禍臣祗承徳意遵用
寛慈察部之條視身¶為律倘刑罰可損而事以底定則
威靈所被而民用¶遹寧¶
　　　除太府卿淮東總領謝表¶
既筦錢米又知甲兵本乞漫游更叨煩委中謝伏念¶序
遷學校固慚課業之荒唐内廹家門重困食用之<md:KR4d0273_SBCK_002-18a>¶寡薄
一貧殆不可忍屢請期於必從然而辭尊居卑¶陳力就
列視古為訓於退則宜今乃升寄卿班示厥¶號名之寵
<pb:KR4d0273_WYG_002-25b>
預聞軍政制其財賦之權猥用榮章被之¶弱質若夫此
地爰自積年務塲壞而經常之鏹大虧¶綱運弊而濕惡
之糧亦匱口累日重者近憂而已兵¶民俱困則逺患若
何况於繇細入麤以輕馭重忽當¶警急無異承平國其
選擇而使能臣姑冒昧而就禄¶此盖恭遇皇帝陛下勤
勞初載謹審外防謂臣麤¶讀古書合更時務因其欲歛
藏湖海之上且復令周¶旋戎馬之間臣敢不事貴經通
身先損節必吝出納¶是為有司之常苟逃曠瘝終返腐
<pb:KR4d0273_WYG_002-26a>
儒之舊¶
　　　謝除華文閣待制提舉西京嵩山崇福宫表<md:KR4d0273_SBCK_002-18b>¶昭示眷留未即野人之賤寵還舊職復參近侍之榮¶姓
名已没於朽陳命賜忽超於新特伏念臣資朴疎¶信己
之學乏進趣合變之能昨一内忝論思浸成違¶忤暨乎
外専屏翰又負憂虞迄無顯効於盛時固合¶冥心於暮
齒若乃羸扶短策緩駕卑車追憶悔尤濫¶軒裳之非據
自嗟衰耄指林壑以言歸惟賴天度并¶涵皇明隠燭獲
<pb:KR4d0273_WYG_002-26b>
從容而善退保優佚之令終至於躑¶躅往愆寂寥久廢
因兹告請遂曲軫於深慈悉與蕩¶除俾再通於禁籍尚
糜素廩仍躡真游為幸則然非¶願敢及此盖恭遇皇帝
陛下躬秉上徳化㡬泰和¶馭臣以貴為初羙俗在寛之
用哀憐末路盖欲補其¶前修矜恤老窮不忍失其故步
竊仰鴻施有如神功<md:KR4d0273_SBCK_002-19a>¶臣身未殞而年徂志空存而力盡
雖曰愈重受恩之¶地然而莫知報國之方顛越是期兢
慚㒺措
<pb:KR4d0273_WYG_002-27a>
　　　謝除寶謨閣直學士提舉鳳翔府上清太平宫
　　　　表¶
帝典近而易遵皇居親而愈切超踰次對啓沃前旒¶顧
慚衰邁之蹤難副知憐之厚宓以鑒觀治忽審擇¶後先
大化所覃右文為盛藏奎圖之府建自太宗直¶學士之
官置從景徳逮兹列聖並煥鴻名分命諸儒¶遞升華序
博逹今古從容規諷之間先識㡬微補報¶職業之外臣
力耕朽壤勤鑿枯泉空有胼手胝足之¶勞曾無曝背食
<pb:KR4d0273_WYG_002-27b>
芹之獻或進陪於閣職復嚴奉於仙¶靈淺陋則多潤色
奚賴此盖恭遇皇帝陛下同天¶造化與世範圍萬物覩
聖而作新一毫皆上所成就<md:KR4d0273_SBCK_002-19b>¶存留宿舊閔惜餘殘非必
選賢示将假寵臣敢不寅¶恭異數夕惕茂恩待滿今祠
終償晚嵗乞身之願試¶尋末學少殫平生致主之忠¶
　　　湖南運判到任謝表¶
冒選擇於久閒之日厚矣曷酬拜恩除於尚病之時¶羸
而難任陳情未察恭命勉行中謝伏念臣思過特¶深自
<pb:KR4d0273_WYG_002-28a>
量尤審一昨賜歸於窮舍即甘息望於榮塗惟¶君父之
矜憐不衰與朝廷之記録常在甫頒祠廩遽¶錫州麾雖
許控辭終䝉注意遂出重湖之節假以灌¶輸之權示欲
必行嚴為期㑹臣子供奔走之職何敢¶屢違穹蒼垂覆
盖之私所宜仰戴載馳袢暑綿涉修¶程既逹置司奉将
隆指然念臣災屯合聚痾恙侵凌<md:KR4d0273_SBCK_002-20a>¶形質至於變移心慮
從而昏奪累年沉痼衆藥備嘗¶曽微除愈之期僅有蘇
醒之覺故人玩於存省惑疑¶無他醫工莫知主名可謂
<pb:KR4d0273_WYG_002-28b>
異疾今有事任於一路不¶為少非展布其四體無以堪
若姑以疲憊臨之則何¶但鹵莽而已更虞闕敗上累生
成此盖伏遇¶皇帝陛下法帝堯之知人致文王之多士
考於已試¶寧使勿欺採其舊聞責以來效故令廢惰玷
此光華¶臣敢不銷虚威以周下情立實信以觀逺俗視
殘軀¶之可力傾盡而為儻宿疚之或平糜捐以報¶
　　　除祕閣修撰謝表¶
諗疾丐歸将待休於一壑疏恩寓職乃増重於三湘¶衆
<pb:KR4d0273_WYG_002-29a>
之所榮臣以為忝中謝竊以典修中祕肇自政和<md:KR4d0273_SBCK_002-20b>¶必須
資歴之多號稱館閣之舊屬厭時望積累外庸¶不虚論
撰之名始副掄除之實伏思臣者素謂畸人¶雖早汙於
清班亦濫塵於煩使施已深而未報福¶遽過以延災坐
閲寒凉再徂嵗閏及此扶行而問俗¶㡬成尸素以具官
惘惘於簿書之程區區乎醫藥之¶事空抱膏肓之苦莫
克砭磨迄何毫髪之勞可當褒¶序飾朽株以丹青之美
登醜石於珪瓉之叢凜然無¶堪躐是異數此盖伏遇皇
<pb:KR4d0273_WYG_002-29b>
帝陛下至公衡聽兼愛¶曲成憐其拙疎若在所取不縁
孤外而有遐遺使之託¶身文字之林掛名奎璧之次煥
矣賁賚&KR0177;其寵章臣¶末路幸逄矢心銘激悵沉痾之縈
薄未測頽齡恐綿¶力之支離弗酬大造<md:KR4d0273_SBCK_002-21a>¶　　　除工部侍郎謝表¶
未散沉憂徒抱不天之恨迄縁終制冒參掌土之¶聯再
竊身榮永辜親養中謝伏念臣昨承君命而趨¶走遽罹
家禍之悲傷當其㝠迷仍復顧省雖云順變驚¶日月之
<pb:KR4d0273_WYG_002-30a>
不留强使復常恍形神之非昔記憐俯逮命¶召趨行賜
先見於延和歸舊班於起部沐浴膏澤之¶美殆異餘人
生施枯槁之恩有愈造物而臣摧殘故¶步損耗宿心豈
無激昂之思滋甚衰遲之迫鎰稱銖¶失難課近功一憶
十忘何裨未誼但積徊徨之媿莫¶知退避之方此盖伏
遇皇帝陛下龍徳顯行乾剛¶獨運毖而求助添以圖終
拔臣寡特之中冀銷迎附¶察臣憂患之後多自創懲回
視此生之㡬何常懼移<md:KR4d0273_SBCK_002-21b>¶忠而靡及滄溟善下或堪涓勺
<pb:KR4d0273_WYG_002-30b>
之輸穹昊盖髙尚謁¶公微之告¶
　　　除吏部侍郎謝表¶
甫越兼旬遽移冠部畀之華劇増以事權中謝伏念¶臣
素弱而不能自强無材而願出人下乃欲安分匪¶云執
謙胥疏退惰之中功名絶紀蹇産病昏之後意¶樂全銷
天許㑹逄上命親近從冬卿而陪獻納考地¶貢而修虞
衡外耀恩榮内藏拙守於臣何所不足愧¶臣無以仰承
今也超六聯之清髙司右列之銓序効¶職既重責成必
<pb:KR4d0273_WYG_002-31a>
深用名已浮計實安有耳目睹記夙¶宵隠憂此盖恭遇
皇帝陛下有拔士之至明以好¶賢為大徳馭下極稱亭
之審待臣循理分之宜位著<md:KR4d0273_SBCK_002-22a>¶所嚴等威自辨臣蕭然二
簋不勝禮樂之陳𦕈矣一¶金豈在範鎔之列雖勵平凡
之操曷酬卓異之知¶
　　　除知建康到任謝表¶
内參從槖之華外付帥垣之重盖人以為寵而臣之¶所
憂中謝伏以行宫䝉髙宗臨御之頻建業為六朝¶都邑
<pb:KR4d0273_WYG_002-31b>
之舊感時雖逺撫事尚存義執仇讐安得不居¶今而思
古慮先根本則豈容忘實而狥名藩墻初鋭¶於掃除堂
奥遽煩於備警江流回繞遂将數里而屯¶民力空殫必
也計丁而役募市人至萬數閲水艦且¶千餘欲以嵗年
之規責於旬月之近自憐憂患復苦¶病昏忽被趣行罔
知攸措此盖伏遇皇帝陛下文¶訓武克天施地生觀衣
袽濡曵之爻所宜戒懼誦桑<md:KR4d0273_SBCK_002-22b>¶土綢繆之句尤在恩勤臣
敢不怵惕以預防拊循而¶夙具視身衰謝已無欲速之
<pb:KR4d0273_WYG_002-32a>
心憑國威靈願附不爭¶之勝¶
　　　代薛端明上遺表¶
臣聞不可移者有生之定數不能泯者将死之遺忠¶尚
忍須臾願殫悃愊中謝伏念臣奮身孤逺逄世熙¶平孝
宗聖徳愈新超居諌職陛下大明始照擢忝¶從官荏苒
嵗年驅馳中外諭上指於師漕未和之際¶宣國威於漢
虜既隙之餘書殿陞華政途竊寵深慚¶非據不敢冒當
迄荷隆慈許從晚退巖棲穴處未嘗¶不戴於堯天氣盡
<pb:KR4d0273_WYG_002-32b>
形銷無復再瞻於舜日入㝠已迫¶戀闕空多伏望皇帝
陛下法泰道之裁成體乾行<md:KR4d0273_SBCK_002-23a>¶之變化灼見物則不失義
理之中審知治原常以仁¶恕為本永膺大寶益邁昌圖¶
　　　除華文閣待制提舉西京嵩山崇福宫謝¶皇太
　　　　子牋¶
於禮有稽宜併今祠而賜免以恩未聽反叨舊次而¶重
居猥以凋殘䝉兹化育伏念某不能則止既老當¶休巳
積處於退閑更求全於晚末故官何在初無昨¶夢之尋
<pb:KR4d0273_WYG_002-33a>
陳迹都忘杳若歸雲之静至廼興憐遐逺回¶念沉淪因
再請之至誠煥一綸之新渥涇舟詠雅猶¶存飛躍之餘
舜閣垂文復紀賡歌之盛稀闊喧於里¶社疑信雜於友
朋血氣既衰雖云在得日月其逝終¶将奚為恭遇皇太
子殿下惟徳而譽時髦秉道而<md:KR4d0273_SBCK_002-23b>¶參國命内禀密訓備諳
多士之長外穆周行靡失一¶夫之用以其昔忝班列之
久不使驟從農圃之游某¶敢不勉竭頽年温理幼學庖
廪有繼莫酬素食之譏¶扈衛無功益媿榮名之忝
<pb:KR4d0273_WYG_002-33b>
　　　受玉寶賀表¶
恭覩詔書元正日受玉寳者天運重來國寶再得感¶深
昔念喜甚今逄中謝恭以聖宋一道相承九有率¶俾琢
琱信璽膺受隆圖西祀東封借曰著神休於炳¶炳繼志
述事于以見孝徳之兢兢變或隠而難防理¶無往而不
復竊何止於陽虎獲廼自於䝉人憬彼逺¶方慕仁風而
願獻特因方鎮轉誠意以上通兼陳樣¶冊之文益彰篆
籀之實以至初秦永昌之刻我家備<md:KR4d0273_SBCK_002-24a>¶物之珍殆無或遺
<pb:KR4d0273_WYG_002-34a>
靡不具在亶明徳而密䕶迄假手¶以回還皇帝陛下師
古以治身奉先而纉服何食¶息不存於祖業曽斯須敢
怠於孫謀宜上穹之鑒臨¶挈東州而歸附敬致邦符之
舊光昭帝命之新羣辟¶㑹同有司枚進江淮延頸望基
本之常安關洛傾心¶想恩榮之遍及¶
　　　受玉寶賀牋¶
副褘是御洪惟内治之彰明玊寶來歸信矣外方之¶助
順慰滿民望契合天心中謝恭惟皇后殿下徳¶静而方
<pb:KR4d0273_WYG_002-34b>
仁潤以澤綬黄赤以受璽文與帝同服澣濯¶以儉躬志
先婦道宜致家邦之慶聿觀符瑞之還喜¶協宸衷薦孚
郊廟臣欣逄盛典陪阻近班趙璧全回<md:KR4d0273_SBCK_002-24b>¶無復間行而衣
褐魯寶再得尚堪泚筆以書經¶
　　　申省乞致仕狀¶
某伏自帖念初無藝能濫塵科目往備使令之偶乏¶猥
超涯分而已多効職蔑聞捫心内愧今既七十餘¶景不
長素有氣疾眩暈拘廹近尤畏寒澁縮慘懍咳¶𠻳隨聲
<pb:KR4d0273_WYG_002-35a>
涕淚交下倦憊屢月瘦悴羸殘視䕃将息固¶無久存之
理伏乞矜憐特賜敷奏許令致仕儻或垂¶逝之年猶保
可全之節冀以歌詠太平之樂仰酬君¶父難報之恩不
勝感激俟命之至¶
　　　再申省狀¶
某伏準省劄奉聖㫖不允者上恩隆而未許誠不計¶其
嵗年下情迫以再干敢自違於經律伏念某少而<md:KR4d0273_SBCK_002-25a>¶怯懦
長益病昏方當壯盛之時已無血氣之勇論建¶常慚於
<pb:KR4d0273_WYG_002-35b>
迂闊事功奚有於毫分况今老至而衰心意¶銷索目視
耳聽皆瞶眊之餘手拘足攣非奔走之具¶惟欲乞身暮
景得謝明朝麤希知足之風不為學者¶之愧伏乞俯加
矜惻特賜奏聞許令就今年致仕漁¶樵故物復還山澤
之臞耕鑿遺民永被乾坤之造不¶勝衘荷激切俟命之
至¶
　
　水心集巻二
